{"拼音": "bàng,páng", "部首": "方", "笔画数": "10", "Unicode": "65C1", "page": "482", "volume": "【卯集下】【方字部】", "notes": "\n\n〔古文〕𣃟𣃙㝑【廣韻】步光切【集韻】【韻會】蒲光切，𠀤音螃。㫄隷作旁。【博雅】旁，大也。廣也。【釋名】在邊曰旁。【玉篇】猶側也。非一方也。【易•乾卦】旁通情也。【書•太甲】旁求俊彥。【爾雅•釋宮】二達謂之岐旁。【註】岐旁，岐道旁出。　\n\n又【集韻】晡橫切，音𦅈。騯騯，馬盛貌。或省作旁。【詩•鄭風】駟介旁旁。【疏】北山傳云：旁旁然不得已，則此言旁旁亦爲不得已之義。【朱傳】旁旁，馳驅不息之貌。音崩。叶補岡反。　\n\n又【韻會】【正韻】𠀤蒲浪切，音傍。【前漢•霍光傳】使者旁午。【註】如淳曰：旁午，分布也。師古曰：一縱一模爲旁午。猶言交橫也。　\n\n又【莊子•齊物論】旁日月。【註】依也。　\n\n又【集韻】鋪郞切，音滂。旁礴，混同也。　\n\n又【集韻】蒲庚切，音彭。旁勃，白蒿也。兔食之，壽八百歲。"}