{"拼音": "gòu", "部首": "木", "笔画数": "14", "Unicode": "69CB", "page": "546", "volume": "【辰集中】【木字部】", "notes": "\n\n【唐韻】古𠋫切【集韻】【韻會】【正韻】居𠋫切，𠀤音遘。【說文】蓋也。杜林以爲榱桷字。【玉篇】架屋也。【書·大誥】厥子乃弗肯堂，矧肯構。　\n\n又【廣雅】合也。【易·繫辭】男女構精，萬物化生。【詩·小雅】我日構禍。　又成也。【前漢·黥布傳】事已構矣。【唐書·楊師道傳】賦詩如宿構。又附會以成之亦曰構。【左傳·桓十六年】宣姜與公子朔構急子。　又結起也。【前漢·陳勝傳】夜構火。　又閒𨻶也。【後漢·隗囂傳】勿用傍人解構之言。　又楮木別名。【物類相感志】構膠可以塗丹砂。　\n\n又【唐韻】古慕切，音故。【荀子·勸學篇】彊自取柱，柔自取束。邪穢在身，怨之所構。束音絮。　\n\n又【集韻】同桷。"}