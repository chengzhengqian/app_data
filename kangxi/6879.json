{"拼音": "xiàn", "部首": "宀", "笔画数": "9", "Unicode": "5BAA", "page": "1593", "volume": "【備考】【寅集】【宀字部】", "notes": "\n\n【搜眞玉鏡】香重切。又莫報切。又呼困切。\n\n（憲）【唐韻】【集韻】【韻會】𠀤許建切，音獻。懸法示人曰憲。从害省，从心从目。觀於法象，使人曉然知不善之害。接於目，怵於心，凜乎不可犯也。【周禮·天官·小宰】憲禁于王宮。【註】憲謂表縣之，若今新有法令也。【詩·大雅】文武是憲。【箋】憲，表也，言爲文武之表式也。因憲爲表式之義，故人之取法，亦謂之憲。【書·說命】惟聖時憲。【傳】憲，法也，言聖王法天，以立敎於下也。【禮·內則】五帝憲。【註】法其德行也。　\n\n又【說文】敏也。【禮·學記】發慮憲。【註】言發計慮，當擬度於法式。【徐鍇曰】目與心應爲敏也。　\n\n又【諡法】博聞多記曰憲。　\n\n又【詩·大雅】無然憲憲。【毛傳】憲憲，猶欣欣也。【箋】女無憲憲然爲之制法度，達其意以成其惡也。蓋譏當時變亂舊章，創立新法。此憲憲二字，殆詼諧語，所以深刺之也。後人引訓憲字正文，以釋憲字，遂覺憲字爲表示人以惡者，其去憲字本義何啻萬里。大抵字書訓義，多犯此病，不得不辨。　又州名。本樓煩監，唐置州。　又姓。出【姓苑】。【集韻】或作䩵。　\n\n又【集韻】【韻會】𠀤呼典切，音顯。【韻會】興盛貌。【詩·大雅】顯顯令德。【中庸】引《詩》作憲憲令德。【正字通】憲有顯示之義。　又叶虛言切，音軒。【詩·小雅】萬邦爲憲。叶上原閑軒。\n\n又【大雅】無然憲憲。叶上難。難，泥涓切。"}