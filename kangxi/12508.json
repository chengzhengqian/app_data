{"拼音": "dǎo", "部首": "手", "笔画数": "17", "Unicode": "64E3", "page": "459", "volume": "【卯集中】【手字部】", "notes": "\n\n【唐韻】【正韻】都晧切【集韻】【韻會】覩老切，𠀤音倒。【說文】本作𢶈。手椎也。【禮·內·則】擣珍取牛羊麋鹿麕之肉，必脄。一曰築也，敲也，舂也。【詩·小雅】我心憂傷，惄焉如擣。　\n\n又【揚子·方言】依也。【郭璞註】謂可依倚之也。　\n\n又【集韻】𨻰留切，音稠。聚也。【史記·龜筴傳】上有擣蓍，下有神龜。【註】擣，古稠字。擣蓍卽藂蓍。○按《字彙》改从木，入木部檮字。註誤。或作搗。又作捯。俗作㨶。"}