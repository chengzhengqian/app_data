{"拼音": "diào", "部首": "手", "笔画数": "11", "Unicode": "6389", "page": "436", "volume": "【卯集中】【手字部】", "notes": "\n\n【唐韻】【集韻】【韻會】徒吊切【正韻】杜弔切，𠀤調去聲。【說文】搖也。【廣韻】振也。【左傳·昭十一年】末大必折，尾大不掉。【楚語】大能掉小，故變而不勤。【註】掉，作也。【史記·孟嘗君傳】過市朝者，掉臂而不顧。【前漢·蒯通傳】酈生一士，伏軾掉三寸舌。　又正也。【左傳·宣十二年】御下兩馬，掉鞅而還。【註】飾馬正鞅，以示閒暇。　又掉磬。【禮·內則註】雖有勤勞，不敢掉磬。【疏】崔氏云：北海人謂相激事爲掉磬。隱義云：齊人謂相絞訐爲掉磬。　\n\n又【唐韻】【集韻】【韻會】【正韻】𠀤徒了切，音窕。亦搖動也。【增韻】顫也。　\n\n又【唐韻】女角切【集韻】【韻會】尼角切，𠀤音搦。義同。又持也。　\n\n又【集韻】女敎切，音鬧。聲甄動也。【周禮·春官·典同】薄聲甄。【註】甄猶掉也。鍾微薄則聲掉。"}