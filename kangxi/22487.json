{"拼音": "dào", "部首": "皿", "笔画数": "11", "Unicode": "76D7", "page": "794", "volume": "【午集中】【皿字部】", "notes": "\r\n\r\n〔古文〕𠪁𠉭𤋆𨹇【唐韻】徒到切【集韻】【韻會】大到切【正韻】杜到切，𠀤音導。【說文】私利物也。【易·說卦】坎爲盜。【疏】取水行潛，竊如盜賊也。【左傳·文十八年】竊賄爲盜，盜器爲姦。【周禮·秋官】司隸帥其民而搏盜賊。【詩·小雅】君子信盜，亂是用暴。【傳】盜，逃也。【風俗通】言其晝伏夜奔，逃避人也。　\n\r\n又【正字通】凡隂私自利者皆謂之盜。【穀梁傳·哀四年】春秋有三盜，微殺大夫，謂之盜。非所取而取之，謂之盜。辟中國之正道以襲利，謂之盜。　又泉名。【後漢·郡國志】徐州有盜泉。【說苑】水名盜泉，孔子不飲，醜其名也。　又星名。【宋史·天文志】客星東南，曰盜星。主大盜。　又千里馬名。【穆天子傳】右服盜驪。【爾雅·釋畜疏】駿馬小頸，名曰盜驪。　又草名。【爾雅·釋草疏】蕧一名盜庚。　【六書正譌】㳄卽涎字，欲也，欲皿爲盜，會意。从㳄。俗从次，誤。"}