{"拼音": "fǔ", "部首": "車", "笔画数": "11", "Unicode": "8F85", "page": "1244", "volume": "【酉集下】【車字部】", "notes": "\r\n\r\n【廣韻】扶雨切【五音集韻】父雨切，𠀤音𨥏。【說文】人頰骨也。【易·咸卦】咸其輔頰舌。【註】輔，上頷也。【左傳·僖五年】輔車相依。　\n\r\n又【正韻】車輔，兩旁夾車木也。【詩·小雅】乃棄爾輔。【疏】輔以佐車，可解脫之物。今人縛杖于輻，以孩輔車也。　\n\r\n又【廣韻】毗輔，相助也，弼也。【增韻】扶也。【易·泰卦】輔相天地之宜。【書·說命】朝夕納誨，以輔台德。　又以物相將曰輔。【周禮·地官】鄕大夫以旌節輔令則達之。【註】民雖以徵令行，其將之者無節，則不得通。　又四輔，官名。【禮·文王世子】設四輔。【註】謂師、保、疑、丞也。　又府史胥徒亦謂之輔。【周禮·天官·大宰】置其輔。【註】庶人在官者也。　\n\r\n又【韻會】四輔，星名。所以輔佐北極。　又三輔，郡名。漢京兆、左馮翊、右扶風。　又輔氏，地名。【左傳·宣十五年】秦伐晉，次于輔氏。　又龍輔，玉名。【左傳·昭二十九年】公使獻龍輔于齊侯。　又姓。晉智果別族爲輔氏。\n\r\n考證：〔【詩·小雅】無棄爾輔。【註】輔以佐車，可解脫之物。今人縛杖于輻，防輔之脫也。〕　謹照原文無棄改乃棄。註改疏。防輔之脫改以孩輔車。"}