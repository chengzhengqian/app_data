{"拼音": "xī", "部首": "口", "笔画数": "6", "Unicode": "5438", "page": "179", "volume": "【丑集上】【口字部】", "notes": "\n\n【廣韻】【正韻】許及切【集韻】【韻會】迄及切，𠀤音翕。【說文】內息也。从口及聲。【玉篇】吸，引也。【正字通】氣出爲吹，氣入爲息。【楚辭·九章】吸湛露之浮涼。　\n\n又【司馬相如·上林賦】瀏莅芔吸。【註】皆林木鼔動之聲。　又人名。【史記·高祖紀】令將軍王吸屯武關。\n\n又【田橫傳】使灌嬰破殺齊將田吸于千乗。　\n\n又【廣韻】同翕。【玉篇】引《詩·小雅》：載吸其舌。按今《詩》作翕。箋，猶引也。　又吸吸。【劉向·九歎】雲吸吸以湫戾。　\n\n又【六書故】俗謂飮曰吸。"}