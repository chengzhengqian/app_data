{"拼音": "pí", "部首": "皮", "笔画数": "5", "Unicode": "76AE", "page": "790", "volume": "【午集中】【皮字部】", "notes": "\r\n\r\n〔古文〕𥬖𠰎【唐韻】符羈切【集韻】【韻會】【正韻】蒲糜切，𠀤音疲。【說文】剝取獸革者，謂之皮。从又，爲省聲。【長箋】从爲形義俱遠。當作从又从尸。【徐曰】又，手也。生曰皮，理之曰革，柔之曰韋。【書·禹貢】梁州，厥貢熊羆狐狸織皮。【傳】貢四獸之皮，織金罽。【周禮·天官】掌皮掌秋斂皮，冬斂革，春獻之。【註】有毛爲皮，去毛爲革。　\n\r\n又【釋名】被也。被，覆體也。【韻會】皮膚，肌表也。【史記·酈生傳】足下以目皮相，恐失天下士。　\n\r\n又【揚子·方言】秦晉言非其事，謂之皮傳。【註】謂强語也。【後漢·張衡傳】後人皮傳，無所容篡。【註】皮膚淺近，强相傅會也。　\n\r\n又【博雅】皮，弁冠也。【禮·郊特牲】祭之日，王皮弁以聽祭報，示民嚴上也。　\n\r\n又【正韻】狐貉之裘曰皮也。【莊子·讓王篇】冬日衣皮毛。　又皮侯。【周禮·冬官考工記】張皮侯而棲鵠。【論語】射不主皮。【註】皮，革也。布侯而棲革於其中以爲的，所謂鵠也。　又皮幣。【前漢·武帝紀】請收銀錫，造白金及皮幣，以足用。　又腹心部曰皮室。【遼史·百官國語解】軍制有南北左右皮室，及黃皮室，皆掌精兵。　\n\r\n又【博雅】重皮，厚朴也。\n\r\n又【古今注】長安兒童呼苦葴爲皮弁。\n\r\n又【本草·釋名】仰天，皮掬，天皮，地衣草別名。卽濕地上苔衣也。　又皮氏，縣名。【前漢·地理志】屬河東郡。　又皮山，山名。見【山海經】。　又姓。鄭大夫子皮，後漢皮揚，唐皮日休。　又叶蒲何切，音婆。【詩·召南】羔羊之皮，素絲五紽。【左傳·宣二年】宋華元謂役者曰：牛則有皮，犀兕尚多，棄甲則那。役者曰：從其有皮，丹漆若何。"}