{"拼音": "bī,bǐ,bì,chǐ,pī,pí", "部首": "糸", "笔画数": "10", "Unicode": "7D15", "page": "917", "volume": "【未集中】【糸字部】", "notes": "\r\n\r\n【廣韻】房脂切【集韻】【韻會】頻脂切，𠀤音毗。【爾雅·釋言】紕，飾也。【詩·鄘風】素絲紕之。【箋】素絲爲縷，以縫紕旌旗之旒縿。　\n\r\n又【集韻】平祕切，音備。【正韻】毗意切，音避。義𠀤同。　\n\r\n又【集韻】賔彌切，音𤰞。【正韻】蒲糜切，音皮。緣也。【禮·玉藻】縞冠素紕。【註】緣邊也。　\n\r\n又【廣韻】符支切【集韻】頻彌切，𠀤音陴。義同。　\n\r\n又【廣韻】匹夷切【集韻】篇夷切，𠀤音批。【禮·大傳】五者一物紕繆。【註】紕繆，猶錯也。\n\r\n又【玉篇】紕，纇也。　\n\r\n又【廣韻】繒欲壞也。　\n\r\n又【增韻】繒疏也。　\n\r\n又【集韻】蒲眠切，音蹁。【說文】紕，氐人𦇧也。　\n\r\n又【集韻】補履切，音比。義同。　\n\r\n又【廣韻】昌里切，音齒。績苧一紕。出《新字林》。　【集韻】或作𦀘。\n\r\n考證：〔\n\r\n又【集韻】蒲眠切，音編。〕　謹按編非蒲眠切。今据原文音編改音蹁。"}