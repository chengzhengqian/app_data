{"拼音": "zhòu", "部首": "口", "笔画数": "9", "Unicode": "54AE", "page": "186", "volume": "【丑集上】【口字部】", "notes": "\n\n【廣韻】【集韻】【韻會】𠀤陟救切，音晝。【說文】鳥口也。【玉篇】與噣同。【詩·曹風】維鵜在梁，不濡其咮。【傳】咮，喙也。【左傳·哀二十六年】已爲鳥而集於其上，咮加于南門。　又星名。【爾雅·釋天】咮謂之柳。【註】咮朱，鳥之名。【左傳·襄九年】古之火正，或食于心，或食于咮，以出內火。　\n\n又【集韻】通作注。【周禮·冬官考工記·梓人】以注鳴者。　\n\n又【韻會】或作喙啄，詳後喙啄二字註。　\n\n又【廣韻】【集韻】𠀤都豆切，音𨷖。義同。　\n\n又【集韻】【韻會】𠀤朱戍切，音注。義同。【集韻】本作𠰍。【韻會】通作註。　\n\n又【唐韻】章俱切【集韻】【韻會】鍾輸切，𠀤音朱。義同。\n\n又【廣韻】讋咮，多言貌。　\n\n又【廣韻】中句切【集韻】株遇切，𠀤音駐。【廣韻】鳥聲。　\n\n又【集韻】汝朱切，音儒。與嚅同。囁嚅，多言也。或作吺。　\n\n又【廣韻】【集韻】【韻會】𠀤張流切，音輈。【廣韻】曲喙。"}