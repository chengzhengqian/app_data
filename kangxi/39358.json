{"拼音": "yǒu", "部首": "酉", "笔画数": "7", "Unicode": "9149", "page": "1280", "volume": "【酉集下】【酉字部】", "notes": "\r\n\r\n〔古文〕丣【廣韻】與九切【集韻】【韻會】以九切【正韻】云九切，𠀤音牖。【說文】就也。八月黍成，可爲酎酒。【徐曰】就，成熟也。丣爲春門，萬物已出。酉爲秋門，萬物已入。一，閉門象也。【廣韻】飽也，老也。【爾雅·釋天】太歲在酉曰作噩。【史記·律書】八月也。律中南呂，其於十二子爲酉。酉者，萬物之老也。【淮南子·天文訓】指酉。酉者，飽也。律受南呂。\n\r\n又【時則訓】仲秋之月，招搖指酉。【釋名】酉，秀也。秀者，物皆成也。於《易》爲兌。　又大酉、小酉，山名。在辰州沅陵。相傳石穴中有書千卷。　又水名。【後漢·郡國志】武陵郡酉陽縣，酉水所出，東入湘。　\n\r\n又【字彙補】五酉，怪名，孔子在𨻰所見也。見《衝波集》。　又姓。【正字通】魏有酉牧。"}