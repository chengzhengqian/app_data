{"拼音": "jì", "部首": "刀", "笔画数": "16", "Unicode": "5291", "page": "145", "volume": "【子集下】【刀字部】", "notes": "\n\n〔古文〕𠜸【唐韻】【集韻】【韻會】遵爲切【正韻】津私切，𠀤音㭰。【說文】齊也。从刀，齊聲。【爾雅·釋言】劑，翦齊也。【疏】齊截也。【周禮·地官·司市】以質劑結信而止訟。【註】質劑，謂兩書一札而別之也。若今下手書，言保物要還矣。【疏】質劑謂券書。恐民失信，有所違負，故爲券書結之，使有信也。大市以質，小市以劑，故知質劑是券書。漢時下手書，卽今畫指券，與古質劑同也。\n\n又【唐韻】在詣切【集韻】【韻會】【正韻】才詣切，𠀤齊去聲。【廣韻】分劑。又藥劑。【唐書·儒學傳】武爲救世砭劑。又通作齊。【周禮·天官·食醫註】食有和齊藥之類也。【前漢·藝文志】百藥齊和。【註】與劑同。"}