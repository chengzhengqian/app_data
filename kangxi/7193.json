{"拼音": "xiǎo", "部首": "小", "笔画数": "3", "Unicode": "5C0F", "page": "296", "volume": "【寅集上】【小字部】", "notes": "\n\n【唐韻】【集韻】【韻會】私兆切【正韻】先了切，𠀤蕭上聲。【說文】物之微也。从八从亅。見而分之。【徐曰】亅，始見也。八，分也。始可分別也。【玉篇】細也。【易·繫辭】其稱名也小，其取類也大。【左傳·襄三十一年】君子務知大者遠者，小人務知小者近者。\n\n又【周禮·天官】有小卿，副貳，大卿，卽小宰等也。　又狹隘也。【書·仲虺之誥】好問則裕，自用則小。　又輕之也。【左傳·桓十三年】莫敖狃於蒲騷之役，將自用也，必小羅。　\n\n又【詩·邶風】慍于羣小。【註】小，衆妾也。　\n\n又【韻輯】白小，魚名。　又叶蘇計切，音細。【白居易·懺悔偈】無始劫來，所造諸罪。若輕若重，無大無小。了不可得，是名懺悔。"}