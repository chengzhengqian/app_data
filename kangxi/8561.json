{"拼音": "dì", "部首": "巾", "笔画数": "9", "Unicode": "5E1D", "page": "330", "volume": "【寅集中】【巾字部】", "notes": "\n\n〔古文〕𢂇𠫦【唐韻】都計切【集韻】【韻會】【正韻】丁計切，𠀤音諦。【說文】諦也。王天下之號也。【爾雅·釋詁】君也。【白虎通】德合天者稱帝。【書·堯典序】昔在帝堯，聰明文思，光宅天下。【疏】帝者，天之一名，所以名帝。帝者，諦也。言天蕩然無心，忘于物我，公平通遠，舉事審諦，故謂之帝也。五帝道同于此，亦能審諦，故取其名。【呂氏春秋】帝者，天下之所適。王者，天下之所往。【管子·兵法篇】察道者帝，通德者王。【史記·高帝紀】乃卽皇帝位汜水之南。【註】蔡邕曰：上古天子稱皇，其次稱帝。　又諡法。【史記·正義】德象天地曰帝。　又上帝，天也。【易·鼎卦】聖人亨，以享上帝。【書·舜典】肆類于上帝。　又五帝，神名。【周禮·春官·小宗伯】兆五帝于四郊。【註】蒼帝曰靈威仰，赤帝曰赤熛怒，黃帝曰含樞紐，白帝曰白招拒，黑帝曰汁光紀。【家語】季康子問五帝之名。孔子曰：天有五行，金木水火土，分時化育以成萬物。其神謂之五帝。　又星名。【史記·天官書】中宮天極星，其一明者，太乙常居也。【註】文耀鉤云：中宮大帝，其精北極星。春秋合誠圖云：紫微大帝室，太乙之精也。正義曰：太乙，天帝之別名也。【又】大角者，天王帝廷。【註】索隱曰：援神契云：大角爲坐候。宋均云：坐，帝坐也。【又】太微三光之廷，其內五星，五帝座。　又地名。【左傳·僖三十一年】衞遷于帝丘。【註】帝丘，今東郡濮陽縣，故帝顓頊之墟，故曰帝丘。\n\n考證：〔【書·堯典傳】昔在帝堯，聰明文思，光宅天下。〕　謹按此係書序文。傳改序。〔【周禮·春官·小宗伯】【註】黑帝曰叶光紀。〕　謹照原文叶改汁。"}