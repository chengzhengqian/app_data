{"拼音": "dòng,tóng", "部首": "水", "笔画数": "9", "Unicode": "6D1E", "page": "620", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤徒弄切，音恫。【說文】疾流也。【班固·西都賦】潰渭洞河。　又深也，朗徹也。【顏延之詩】識密鑒亦洞。　又通也。【司馬相如·大人賦】洞出鬼谷之堀礨崴魁。　又貫也。亦貫徹之意。【史記·蘇秦傳】遠者括臂洞胸。　又洞洞，質慤貌。【禮·祭義】洞洞乎屬屬乎如弗勝。　又洞疑，心不定也。【史記·蘇秦傳】虛喝洞疑。　又幽壑曰洞。　\n\n又【後漢·梁冀傳】連房洞戸。【註】洞，通也。謂相當也。　又洞庭，湖名。　又山名，在長沙。　\n\n又【集韻】徒孔切【正韻】徒總切，𠀤音動。義同。　\n\n又【廣韻】徒紅切【集韻】徒東切，𠀤音同。洪洞，縣名。　又洚洞，水無涯貌。　又鴻洞，相連貌。【淮南子·天文訓】天地鴻洞。亦作澒洞。【枚乗·七發】澒洞兮蒼天。　\n\n又【韻補】叶徒當切，音唐。【道藏歌】開度飛元眞，凝化淪空洞。帝眞始明精，號曰子元陽。"}