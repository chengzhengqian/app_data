{"拼音": "lì", "部首": "刀", "笔画数": "7", "Unicode": "5229", "page": "138", "volume": "【子集下】【刀字部】", "notes": "\n\n〔古文〕𥝤【唐韻】【集韻】【韻會】力至切【正韻】力地切，𠀤音詈。【說文】銛也。从刀和，然後利，从和省。易利者，義之和也。【前漢·鼂錯傳】兵不完利，與空手同。\n\n又【廣韻】吉也，宜也。【易·賁卦】利有攸往。又私利也。【莊子·騈拇篇】小人以身殉利。\n\n又【禮·坊記】先財而後禮，則民利。【註】利猶貪也。\n\n又【前漢·高帝紀】徙齊楚大族五姓關中，與利田宅。【註】師古曰：利謂便好也。\n\n又【周禮·冬官考工記】軸有三理，三者以爲利也。【註】利，滑密也。又州名。【韻會】巴蜀地。晉西益州，梁改利州。又姓。【韻會】漢有利乾，爲中山相。\n\n又【韻補】叶音棃。【古樂府】雨雪霏霏雀勞利，長觜飽滿短觜饑。"}