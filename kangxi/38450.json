{"拼音": "suàn,xuǎn", "部首": "辵", "笔画数": "9", "Unicode": "9009", "page": "1265", "volume": "【酉集下】【辵字部】", "notes": "\r\n\r\n【廣韻】先兗切【集韻】【韻會】【正韻】須兗切，𠀤音𥶷。【玉篇】擇也。【詩·邶風】威儀棣棣，不可選也。【禮·禮運】選賢與能。【左傳·襄九年】舉不失選。　又少選，須臾也。【呂覽】少選發而視之。亦曰選閒。　\n\r\n又【正韻】白選，貨貝名。【史記·平準書】白金三品，其一圜之其文龍，名白選。　\n\r\n又【玉篇】去絹切【廣韻】思絹切【集韻】【正韻】須絹切，𠀤音潠。【禮·王制】命鄕論秀士升之司徒，曰選士。【註】選，宣練反。　\n\r\n又【正韻】銓官也。【唐書】有《選舉志》。　又環舞也。【詩·齊風】舞則選兮。　\n\r\n又【字彙補】萬也。【山海經】五億十選九千八百步。【楊愼云】選與萬，古音通，遂借其字。　又選懦仁弱也。【後漢·淸河王傳】選懦之恩，知非國典。【註】選懦，仁弱慈戀，不決之意也。　又選懦、選耎，畏怯之意。【前漢·西南夷傳】議者選耎，復守和議。【後漢·西羌傳】公卿選懦，容頭過身。　\n\r\n又【廣韻】思管切【集韻】損管切，𠀤音算。【集韻】數也。【書·盤庚】世選爾勞。【傳】數也。【左傳·昭九年】弗去懼選。【註】懼數其罪而責之也。　又與算同。【前漢·公孫賀傳贊】斗筲之徒，何足選。音義與算同。　\n\r\n又【集韻】【韻會】𠀤數滑切，音刷。金選，銖兩名。【前漢·蕭望之傳】甫𠛬之屬小過赦，薄罪贖，有金選之品。【應劭註】選，音刷。【正字通】漢讀率，《史記·周本紀》其罰百率。率，如刷。故劭以刷音之。　【說文】本作選。俗作選。選字从巺作。\n\r\n考證：〔【史記·平準書】白金三品，其一圜之以文龍，名白選。〕　謹照原文以文龍改其文龍。〔又與巽通。【後漢·淸河王傳】選懦之恩，知非國典。【註】選懦，仁柔慈惠，不決之意也。〕　謹按淸河王傳選懦不作巽懦，註内亦不音巽，不得云與巽通。今改又與巽通爲又選懦仁弱也。並照原註仁柔慈惠改仁弱慈戀。〔【前漢·公孫賀傳贊】斗筲之人，何足選。〕　謹照原文之人改之徒。"}