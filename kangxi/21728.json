{"拼音": "xiāo", "部首": "疒", "笔画数": "12", "Unicode": "75DF", "page": "774", "volume": "【午集中】【疒字部】", "notes": "\r\n\r\n【唐韻】相邀切【集韻】【韻會】思邀切【正韻】先雕切，𠀤音宵。【說文】酸痟，頭痛。【周禮·天官·疾醫】春時有痟首疾。【註】痟，酸，削也。首頭痛也。【疏】頭痛之外，別有酸削之痛也。酸，嘶也。【管子·地員篇】五沃之土，其澤多魚，其泉白靑，其人終無痟醒。【左思·蜀都賦】芳追氣邪，味蠲癘痟。【註】痟，頭病也。　\n\r\n又【玉篇】痟，渴病也。漢司馬相如痟渴疾。○按《漢書》本傳作消渴。　又通作消。【後漢·李通傳】素有消疾。【註】消中之疾。"}