{"拼音": "xī,xí", "部首": "彳", "笔画数": "13", "Unicode": "5FAF", "page": "370", "volume": "【寅集下】【彳字部】", "notes": "\n\n【廣韻】胡雞切【集韻】【韻會】【正韻】弦雞切，𠀤音奚。【爾雅·釋詁】待也。【廣韻】有所望也。【書·仲虺之誥】徯予后。【玉篇】或作𥪦。　又鳧徯，鳥名。【山海經】鹿臺之山有鳥，名曰鳧徯。　\n\n又【揚子·方言】徯醯，危也。東齊槣物而危謂之徯醯。　\n\n又【廣韻】胡禮切【集韻】【韻會】戸禮切，𠀤奚上聲。亦待也。　又與蹊通。【禮·月令】塞徯徑。【疏】徯徑，細小狹路也。【前漢·貨殖傳】矰弋不施於徯隧。"}