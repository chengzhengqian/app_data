{"拼音": "duò,suí,tuō,tuǒ,suī", "部首": "阜", "笔画数": "11", "Unicode": "968B", "page": "1357", "volume": "【戌集中】【阜字部】", "notes": "\r\n\r\n【唐韻】徒果切【集韻】杜果切，𠀤音惰。【說文】裂肉也。从肉从隓省。　\n\r\n又【玉篇】落也。【詩·衞風·其黃而隕傳】隕，隋也。【釋文】隋，又作墮，唐果反。　\n\r\n又【玉篇】懈也。\n\r\n又【廣韻】他果切【集韻】【韻會】【正韻】吐火切，𠀤音妥。【廣韻】裂肉也。【集韻】埋祭餘也。　\n\r\n又【正韻】圜而長。【詩·豳風·破斧傳】隋銎曰斧。【釋文】徒禾反，又湯果反。形狹而長也。【禮·月令·穿竇窖註】隋曰竇，方曰窖。【疏】隋者，似方非方，似圓非圓。【禮·器大夫士𢮁禁註】如今方案隋長局。　\n\r\n又【史記·天官書】廷藩西有隋星五。【註】南北爲隋。隋，垂下也。　\n\r\n又【廣韻】【集韻】【韻會】𠀤旬爲切，音隨。【廣韻】國名。本作隨。【左傳·桓六年】漢東之國，隨爲大，漢初爲縣，後魏爲郡，又攺爲州。【戰國策】寶珍隋珠。　又國號。楊堅受封於隨，及有天下，以隨从辵，周齊奔走不寧，故去辵作隋。【轉注古音】隋，古音妥。楊堅攺隨爲隋，後人遂以隋爲隨。　又姓。【正字通】漢五原太守隋昱明。　\n\r\n又【集韻】順裂肉也。　\n\r\n又【集韻】宣隹切，音綏。祭食也。或作挼。　\n\r\n又【集韻】【韻會】𠀤翾規切，音隓。義同。或作綏挼。　又一曰釁荐血。【周禮·春官·大祝】隋釁。【註】謂荐血也。\n\r\n又【小祝】贊隋。【註】尸之祭也。【釋文】隋，許規反，又惠恚反。　\n\r\n又【晉語】隋其前言。【註】隋，許規反。　\n\r\n又【集韻】土禾切，音詑。中高四下也。　\n\r\n又【集韻】呼恚切，音孈。【周禮·春官·守祧】旣祭，則藏其隋與其服。【註】隋，謂神前所沃灌器名。康成曰：謂尸所祭肺脊黍稷之屬，藏之以依神。【釋文】隋，許恚反，又相恚反。【集韻】或作墮綏挼。　\n\r\n又【集韻】思累切，音髓。義同。"}