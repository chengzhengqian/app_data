{"拼音": "nì", "部首": "辵", "笔画数": "9", "Unicode": "9006", "page": "1256", "volume": "【酉集下】【辵字部】", "notes": "\r\n\r\n【唐韻】【正韻】宜戟切【集韻】【韻會】仡戟切，𠀤凝入聲。【增韻】迕也，拂也，不順也。【釋名】逆，遌也。不從其理，則逆遌不順也。【書·大禹謨】從逆凶。【註】言悖善從惡也。\n\r\n又【太甲】有言逆于汝心。【註】人以言拂逆也。　\n\r\n又【廣韻】亂也。【禮·孔子燕居】勇而不中禮，謂之逆。【前漢·武帝紀】大逆不道。　\n\r\n又【說文】迎也。【周禮·春官·中春】龡豳詩以逆暑。【書·呂𠛬】爾尚敬逆天命。【春秋·桓八年】祭公來，遂逆王后于紀。　\n\r\n又【玉篇】度也，謂先事預度之也。【論語】不逆詐。【易·說卦】知來者逆，是故易逆數也。　又奏事上書曰逆。【周禮·天官】宰夫掌敘羣吏之治，以待諸臣之復，萬民之逆。【夏官·太僕】掌諸侯之復逆。【註】復，謂奏事。逆，謂自下而上曰逆。　又受也。【儀禮·聘禮】衆介皆逆命不辭。【註】逆猶受也。【周禮·天官·司書】以逆羣吏之徵令。【註】逆受而鉤考之。　又河名。【書·禹貢】同爲逆河，入于海。【註】言九河合爲一，大河逆之而入海也。　又曲逆，地名。【史記·𨻰平傳】封平爲曲逆侯。　又叶宜脚切，音虐。【詩·魯頌】孔淑不逆，淮夷卒獲。獲叶音霍。"}