{"拼音": "shù", "部首": "木", "笔画数": "16", "Unicode": "6A39", "page": "551", "volume": "【辰集中】【木字部】", "notes": "\n\n〔古文〕𡬾𣕒𣚤【唐韻】常句切【集韻】【韻會】【正韻】殊遇切，𠀤殊去聲。【說文】生植之總名。【左傳·昭二年】季氏有嘉樹，宣子譽之。【禮·祭義】樹木以時伐焉。【淮南子·原道訓】萍樹根于水，木樹根于土。　\n\n又【爾雅·釋宮】屛謂之樹。【論語】邦君樹塞門。　\n\n又【揚子·方言】牀謂之杠。北燕、朝鮮閒謂之樹。　又獸名。【儀禮·鄉射禮】君國中射則皮樹中。【註】皮樹，獸名。謂皮作樹形以射之。　又姓也。【後魏·官氏志】樹洛于氏。後改爲樹氏。　\n\n又【唐韻】【廣韻】【集韻】【韻會】【正韻】𠀤臣庾切，音豎。扶樹也。【徐鍇曰】樹之言豎也。種樹曰樹。【易·繫辭】古之葬者，不封不樹。【詩·小雅】荏染柔木，君子樹之。往來行人，心焉數之。　又立也。【書·說命】樹后王君公，承以大夫師長。【泰誓】樹德務滋，除惡務本。【畢命】彰善癉惡，樹之風聲。　又諸侯之適子，天子命爲之嗣者，曰樹子。【穀梁傳·僖九年】無易樹子。　俗作𣗳，非。\n\n考證：〔【儀禮·鄉射禮】君國中射皮樹。〕　謹照原文皮上增則字。樹下增中字。"}