{"拼音": "còu,zòu,zú", "部首": "方", "笔画数": "11", "Unicode": "65CF", "page": "484", "volume": "【卯集下】【方字部】", "notes": "\n\n〔古文〕㞺𥎩𥎼𥏁【唐韻】【集韻】【韻會】【正韻】𠀤昨木切，音鑿。【說文】矢鋒也。束之族族也。【類篇】一曰从㫃，㫃所以標衆矢之所集。又聚也。【書·堯典】以親九族。【註】高祖至𤣥孫之親。【詩·周南】振振公族。【傳】公族，公同祖也。【周禮·春官·小宗伯】掌三族之別，以辨親疏。【註】三族，謂父子孫，人屬之正名。【左傳·隱八年】無駭卒，羽父請諡與族。【疏】族者，屬也。與其子孫共相聯屬，其傍支別屬，則各自立氏。　\n\n又【書·堯典】方命圯族。【傳】族，類也。　\n\n又【書·泰誓】罪人以族。【傳】一人有罪，𠛬及父母妻子，言𠛬濫。　\n\n又【周禮·地官·大司徒】四閭爲族。【註】閭二十五家，族百家。　\n\n又【左傳·襄八年】謀之多族。【註】族，家也。　\n\n又【爾雅·釋詁】木族生爲灌。【註】族，叢生。【疏】木叢生者爲灌。　\n\n又【莊子·養生主】庖丁解牛，每至於族，吾見其難爲。【註】交錯聚結爲族。　\n\n又【集韻】作木切，音鏃。義同。　又千𠋫切，音凑。與蔟同。【前漢·律歷志】一曰黃鐘，二曰太族。【淮南子·泰族訓註】泰言古今之道，萬物之指，族於一理，明其所謂也。　\n\n又【集韻】【正韻】𠀤則𠋫切，音奏。樂變也。【前漢·嚴安傳】調五聲，使有節族。【註】蘇林曰：族音奏。師古曰：奏，進也。　\n\n又【集韻】【類篇】𠀤先奏切，音漱。嗾，或作族。使犬聲。"}