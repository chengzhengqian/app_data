{"拼音": "mài", "部首": "麥", "笔画数": "7", "Unicode": "9EA6", "page": "1512", "volume": "【亥集下】【麥字部】", "notes": "\r\n\r\n【正字通】俗麥字。\n\r\n（麥）【唐韻】【集韻】莫獲切【韻會】【正韻】莫白切，𠀤音脈。【說文】麥，芒穀，秋種厚薶麥金也。金王而生，火王而死。【禮·月令】孟夏麥秋至。【蔡邕曰】百穀各以初生爲春，熟爲秋。麥以初夏熟，故四月於麥爲秋。\n\r\n又【前漢·武帝紀】勸民種宿麥。【註】師古曰：歲冬種之，經歲乃熟，故云宿麥。　又一種蕎麥，一名烏麥。南北皆種之，亦名荍麥。　\n\r\n又【爾雅·釋草】蘥雀麥。【註】卽燕麥也。　\n\r\n又【爾雅·釋草】大菊蘧麥。【註】大菊，一名麥句薑，卽瞿麥。　又姓。【隋書】有麥鐵杖。　\n\r\n又【集韻】訖力切，音極。【詩·鄘風】爰采麥矣，沫之北矣。\n\r\n又【豳風】黍稷重穋，禾麻菽麥。　又叶莫故切，音暮。【晉太和末童謠】白門種小麥，叶上路。○按麥从來不从夾，从夊不从夕。來象其實，夊象其根。俗作麥，非。又楊愼謂麥有昧音。引范文正公安撫江淮，進民閒所食烏昧草，謂卽今燕麥也。淮南謂麥爲昧，故史從音爲文，殊不知燕麥卽野稷也。升庵失考，乃引范文正所進烏昧草當之，蓋鳥昧草實蕨也。附辨於此。麥作夾下夂。"}