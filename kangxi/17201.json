{"拼音": "chán,jiān,jiàn,qián", "部首": "水", "笔画数": "11", "Unicode": "6E10", "page": "647", "volume": "【巳集上】【水字部】", "notes": "\n\n【唐韻】慈冉切【集韻】【韻會】疾染切【正韻】秦冉切，𠀤𥕌上聲。水名。【說文】水出丹陽黟南蠻中，東入海。　又漸次也，進也，稍也，事之端先覩之始也。【易·漸卦正義】漸者，不速之名。凡物有變移，徐而不速，謂之漸。　又通作蔪。【書·禹貢】草木漸包。【釋文】如字，本又作蔪。【字林】才冉反，草之相包裹也。　\n\n又【集韻】鋤銜切，音鑱。與巉通。高也。或作嶄。【詩·小雅】漸漸之石，維其高矣。　又側銜切，音𪗂。流貌。【楚辭·九章】涕漸漸兮。　\n\n又【廣韻】子廉切【集韻】【韻會】【正韻】將廉切，𠀤音尖。流入也。【書·禹貢】東漸于海。　又漬也，濕也。【詩·衞風】漸車帷裳。　又浸也，染也。【前漢·董仲舒傳】漸民以仁。　又臺名。【水經注】太液池中有漸臺，三十丈。　又星名。【甘氏星經】漸臺四星，屬織女東足。　\n\n又【集韻】子艷切，音𡄑。漸洳，溼貌也。　又之列切，音折。同浙。江名。　\n\n又【類篇】慈鹽切，音潛。涉水也。與潛通。【書·洪範】沉潛剛克。【左傳】【史記】皆作沉漸。\n\n考證：〔通作蔪。【書·禹貢】草木漸包。【傳】如字，本又作蔪。〕　謹照原書傳字改釋文。"}