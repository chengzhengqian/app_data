{"拼音": "hù", "部首": "二", "笔画数": "4", "Unicode": "4E92", "page": "86", "volume": "【子集上】【二字部】", "notes": "\n\n【廣韻】胡誤切【韻會】【正韻】胡故切，𠀤音護。差也。又交互。【周禮·天官】司會以參互考日成。【又】鼈人掌取互物。【註】龜，鼈，蜃，蚌，甲㱿交合也。　\n\n又【周禮·地官】牛人凡祭祀，供其牛牲之互。【註】互者，楅衡之屬，若今屠家縣肉格。　\n\n又【周禮·秋官】野廬氏，凡道路之舟車轚互者，敘而行之。【疏】謂水陸之道，舟車往來，狹隘之所，更互如轚。　\n\n又【周禮·秋官】修閭氏掌比國中宿互𣟄者。【註】宿，宿衞也。互謂行馬，所以障互禁止人也。　\n\n又【前漢·劉向傳】向上封事言，兄弟據重，宗族磐互。　\n\n又【左思·吳都賦】長干延屬，飛甍舛互。【註】棟宇交互也。　\n\n又【後漢·蔡邕傳】初朝議，以州郡相黨，乃制婚姻之家，及兩州人士，不得對相監臨，至是復有三互法。【註】三互，謂婚姻之家及兩州人不得交互爲官。　別作㸦。【北史·文苑傳序】彼此好尚㸦有異同，互、㸦形相近，故變作㸦，从互爲正。"}