{"拼音": "qī,xī", "部首": "谷", "笔画数": "17", "Unicode": "8C3F", "page": "1190", "volume": "【酉集中】【谷字部】", "notes": "\r\n\r\n【唐韻】苦兮切【集韻】【韻會】【正韻】牽奚切，𠀤音溪。【說文】山瀆无所通者。【爾雅·釋水】水注川曰谿。【疏】杜預曰：谿，亦㵎也。李巡曰：水出於山入於川曰谿。宋均曰：有水曰谿，無水曰谷。【左傳·隱三年】㵎谿沼沚之毛。【荀子·勸學篇】不臨深谿，不知地之厚也。　又弩名。【戰國策】谿子少府。【註】谿子，弩名。少府所造，射六百步之外。【淮南子·俶眞訓】登千仞之谿。【註】谿，蠻夷也。以柘桑爲弩。一曰谿，子國名。又陽匠名。　又獸名。【山海經】天帝山有獸，狀如狗，名曰谿邊。【註】或作谷遺。　又地名。【史記·吳太伯世家】楚復來伐，次于乾谿。【註】楚東境。　又姓。【莊子·田子方】田子方侍坐于魏文侯，數稱谿工。又複姓。【潛夫論】吳夫槩王奔楚棠谿，因以爲氏。　又通作磎。【馬融·長笛賦】臨萬仞之石磎。【註】磎同谿。【廣韻】或作嵠、溪。　\n\r\n又【集韻】堅奚切，音雞。【類篇】蠰谿，土螽，似蝗而小。　又弦雞切，音奚。義同。"}