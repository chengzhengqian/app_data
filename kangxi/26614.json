{"拼音": "jiān,qiàn,xiān", "部首": "糸", "笔画数": "6", "Unicode": "7EA4", "page": "943", "volume": "【未集中】【糸字部】", "notes": "\r\n\r\n【廣韻】息廉切【集韻】【韻會】【正韻】思廉切，𠀤音暹。【說文】細也。【揚子·方言】纖，小也。繒帛之細者謂之纖。【書·禹貢】厥篚𤣥纖縞。【傳】纖，細也。【楚辭·招魂】被文服纖。【註】纖謂羅縠也。　\n\r\n又【禮·閒傳】禫而纖。【註】黑經白緯曰纖。【前漢·文帝紀】纖七日釋服。【註】纖，細布衣也。　\n\r\n又【周禮·冬官考工記·輪人】望其輻，欲其揱爾而纖也。【註】揱纖，殺小貌。　\n\r\n又【史記·司馬相如傳】蜚纖垂髾。【註】纖，袿衣飾。　\n\r\n又【史記·貨殖傳】周人旣纖。【註】纖，儉嗇也。　\n\r\n又【集韻】【韻會】𠀤將廉切，音殲。【禮·文王世子】其𠛬罪則纖剸。【註】纖，讀爲殲。殲，刺也。　\n\r\n又【韻會】師咸切，音攕。與孅通。【前漢·食貨志】至孅至悉也。【註】師古曰：孅，與纖同。"}