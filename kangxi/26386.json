{"拼音": "jīng,jìng,qíng", "部首": "米", "笔画数": "14", "Unicode": "7CBE", "page": "910", "volume": "【未集上】【米字部】", "notes": "\r\n\r\n【廣韻】【正韻】子盈切【集韻】【韻會】咨盈切，𠀤音晶。【說文】擇也。【廣韻】熟也，細也，專一也。【書·大禹謨】惟精惟一。【易·繫辭】精義入神以致用也。　又密也。【公羊傳·莊十年】觕者曰侵，精者曰伐。【註】精，猶精密也。侵，責之不服，推兵入竟，伐，擊之益深，用意稍精密。　又靈也，眞氣也。【易·繫辭】精氣爲物。【疏】隂陽精靈之氣，氤氳積聚而爲萬物也。【左傳·昭七年】子產曰：用物精多，則魂魄强，是以有精爽至于神明。\n\r\n又【莊二十五年·日有食之疏】日者陽精，月者隂精。\n\r\n又【襄二十八年·春無水疏】五星者五行之精：木精曰歲星，火精曰熒惑，土精曰鎭星，金精曰太白，水精曰辰星。【老子·道德經】其中有精，其精甚眞。【莊子·德充符】勞乎子之精。　\n\r\n又【廣韻】正也，善也，好也。【禮·經解】潔靜精微易敎也。　又明也。【前漢·京房傳】隂霧不精。【註】精，謂日光淸明也。　又鑿也。【論語】食不厭精。【屈原·離騷】精瓊爢以爲粻。【註】精，鑿也。　\n\r\n又【韻會小補】巧也。　\n\r\n又【增韻】凡物之純至者皆曰精。　又古者以玉爲精。【楚語】一純二精。　又地精，黃精，草名。【博雅】地精，人葠也。黃精，一名仙人餘糧。　又精衞，鳥名。【山海經】發鳩之山有鳥，名精衞。　又𥳑米曰精。【莊子·人閒世】鼓筴播精。【註】𥳑米曰精。　又精絕，國名。【水經注】南河又東經精絕國。【前漢·西域傳】精絕國城去長安八千八百二十餘里。　又精廬，精舍。【前漢·儒林傳論】精廬暫建。【註】精廬，講讀之舍。【後漢·李充傳】充立精舍講授。　\n\r\n又【廣東新語】猺之渠帥，號曰精夫。　\n\r\n又【韻會】同睛。　又鳥名。與鶄通。【司馬相如·上林賦】交精旋目。【註】交精，似鳧而脚高，有毛冠，辟火災。　又與菁同。【爾雅·釋草·茢薽註】一名天蔓精。　又叶咨良切，音將。【左思·吳都賦】婺女寄其曜，翼軫寓其精。【註】精，咨良切，叶上疆。　\n\r\n又【廣韻】子姓切【集韻】子正切，𠀤音婧。强也。"}