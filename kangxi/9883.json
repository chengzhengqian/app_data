{"拼音": "dé", "部首": "彳", "笔画数": "15", "Unicode": "5FB7", "page": "371", "volume": "【寅集下】【彳字部】", "notes": "\n\n【唐韻】【正韻】多則切【集韻】【韻會】的則切，𠀤登入聲。【廣韻】德行也。【集韻】德行之得也。【正韻】凡言德者，善美，正大，光明，純懿之稱也。【易·乾卦】君子進德修業。【詩·大雅】民之秉彝，好是懿德。【書·臯陶謨】九德，寬而栗，柔而立，愿而恭，亂而敬，擾而毅，直而溫，𥳑而廉，剛而塞，彊而義。\n\n又【洪範】三德，一曰正直，二曰剛克，三曰柔克。【周禮·地官】六德：知、仁、聖、義、中、和。　\n\n又【玉篇】德，惠也。【書·盤庚】施實德于民。【詩·小雅】旣飽以德。　又善敎也。【禮·月令】孟春之月，命相布德，和令，行慶，施惠。【註】德謂善敎。　又感恩曰德。【左傳·成三年】王曰：然則德我乎。【疏】德加於彼，彼荷其恩，故謂荷恩爲德。【後漢·樊曄傳】光武微時，曄餽餌一笥，帝德之不忘。　\n\n又【韻會】四時旺氣也。【禮·月令】某日立春，盛德在木。　\n\n又【諡法】綏柔士民，諫爭不威，執義揚善，曰德。　\n\n又【說文】升也。　\n\n又【玉篇】福也。　又星名。【前漢·郊祀志】望氣王朔言，後獨見塡星出如瓜。有司皆曰：陛下建漢家封禪，天其報德星云。【註】德星，旣填星也。　\n\n又【韻會】亦作悳。【前漢·賈誼傳】悳至渥也。　又州名。【廣韻】秦爲齊郡地，漢爲平原郡。武德初爲德州，因德安縣以名之。　又叶都木切，音篤。【謝惠連·雪賦】曹風以麻衣比色，楚謠以幽蘭儷曲。盈尺則呈瑞於豐年，袤丈則表沴於隂德。　又叶得各切，當入聲。【易林】酒爲歡伯，除憂來樂，福善入門，與君相索，使我有德。\n\n考證：〔【書·大禹謨】九德，寬而栗。〕　謹照原書改臯陶謨。"}