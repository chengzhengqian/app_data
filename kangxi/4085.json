{"拼音": "xī", "部首": "口", "笔画数": "15", "Unicode": "563B", "page": "207", "volume": "【丑集上】【口字部】", "notes": "\n\n【廣韻】許其切【集韻】【韻會】虛其切，𠀤音熙。【玉篇】嘻嘻，和樂聲。【易·家人】婦子嘻嘻，終吝。【詩·周頌】噫嘻成王。【傳】噫，歎也。嘻，和也。【箋】噫嘻，有所多大之聲也。【疏】謂作者有所裒多美大，而爲聲以嘆之。【揚雄·河東賦】嘻嘻旭旭。【註】師古曰：自得之貌。　\n\n又【集韻】敕也。【詩疏】成湯見四面羅者曰：嘻，盡之矣。噫嘻，皆是歎聲，爲歎以敕之。　\n\n又【禮·檀弓】夫子曰：嘻，其甚也。【註】嘻，悲恨之聲。【釋文】嘻，許其反。【公羊傳·僖元年】慶父聞之曰：嘻。【註】嘻，發痛語首之聲。　\n\n又【左傳·定八年】從者曰：嘻，速駕。【註】嘻，懼聲。　\n\n又【史記·藺相如傳】秦王與羣臣相視而嘻。【註】嘻驚而怒之辭也。　\n\n又【史記·魏其武安侯傳】夫怒，因嘻笑曰：將軍，貴人也。　\n\n又【集韻】於其切，音醫。與噫同。【禮·檀弓·釋文】嘻，又於其反。　\n\n又【集韻】許記切，音憙。笑也。或作𡃨。\n\n考證：〔【史記·藺相如傳】秦王與羣臣相視而嘻。【註】喜驚而怒之辭也。〕　謹照原文喜改嘻。"}