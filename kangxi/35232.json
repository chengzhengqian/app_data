{"拼音": "chén,shén", "部首": "言", "笔画数": "16", "Unicode": "8AF6", "page": "1171", "volume": "【酉集上】【言字部】", "notes": "\r\n\r\n【唐韻】【韻會】是吟切【正韻】時任切，𠀤甚平聲。【說文】誠諦也。【爾雅·釋詁】信也，誠也。【書·咸有一德】天難諶，命靡常。【傳】諶，信也。【楚辭·九章】諶荏弱而難持。【註】諶，誠也。　又國名。【前漢·地理志】有諶離國。　又人名。【左傳·襄二十九年】裨諶，鄭大夫。【註】諶本亦作湛。　又姓。【萬姓統譜】漢荆州刺史諶仲，南昌人。　又與忱同。【書·大誥】天棐忱辭。【傳】忱，信也。【說文】引作諶。　又通作訦。【爾雅·釋詁註】燕代東齊謂信曰諶。【疏】按方言作訦。訦、諶音義同。　又叶市隆切，音戎。【詩·大雅】天生烝民，其命匪諶。靡不有初，鮮克有終。　【集韻】一作愖。"}