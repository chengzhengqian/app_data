{"拼音": "gǔ,gù", "部首": "攴", "笔画数": "9", "Unicode": "6545", "page": "469", "volume": "【卯集下】【攴字部】", "notes": "\n\n【廣韻】【集韻】【韻會】【正韻】𠀤古暮切，音顧。【說文】使爲之也。【註】徐鍇曰：故使之也。　\n\n又【廣韻】事也。【易·繫辭】是故知幽明之故。【疏】故，謂事也。　\n\n又【廣韻】舊也。【易·雜卦】革，去故也。鼎，取新也。【周禮·天官·大宰】以八統詔王馭萬民，二曰敬故。【註】不慢舊也。　\n\n又【書·大禹謨】𠛬故無小。【傳】故犯雖小，必𠛬。　\n\n又【禮·曲禮·疏】故者，承上起下之語。　\n\n又【禮·檀弓】非有大故，不宿於外。【註】大故，謂喪憂。　\n\n又【前漢·藝文志】魯故二十五卷。【註】師古曰：故者，通其指義也。今流俗毛詩，攺故訓傳爲詁字，失眞。　\n\n又【前漢·蘇武傳】前以降及物故，凡隨武還者九人。【註】師古曰：物故，謂死也。言其同於鬼物而故也。　\n\n又【荀子·王霸篇】不隆本行，不敬舊法，而好詐故。【註】故，巧也。　\n\n又【韻補】叶攻乎切，辜也。【賈誼·弔屈原文】般紛紛其離此尤兮，亦夫子之故也。歷九州而相其君兮，何必懷此都也。○按《史記》故作辜。　又叶果五切。【東方朔·客難】悉力慕之，困於衣食，或失門戸，使蘇秦，張儀與僕𠀤生於今之世，曾不得掌故。【說文】从攴作故。故字原从攴作。"}