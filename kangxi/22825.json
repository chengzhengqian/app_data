{"拼音": "zì", "部首": "目", "笔画数": "11", "Unicode": "7726", "page": "805", "volume": "【午集中】【目字部】", "notes": "\r\n\r\n【類篇】與眥同。\n\r\n（眥）【唐韻】在詣切【集韻】【韻會】【正韻】才詣切，𠀤音劑。【說文】目厓也。【史記·司馬相如子虛賦】弓不虛發，中必決眥。【前漢書】作眦。【列子·湯問篇】拭眥揚眉而望之。【註】眥，目際也。【靈樞經·癲狂篇】目眥決于面者爲銳眥，在內近鼻者爲內眥。【註】眥者，睛外之眼角也。　又衣交領處曰眥。【爾雅·釋器】衣眥謂之襟。【註】謂領交處，如人眼，脣，眥，頭也。【集韻】又音貲。　\n\r\n又【廣韻】【集韻】【韻會】𠀤疾智切，音漬。亦目厓也。　\n\r\n又【集韻】仕懈切【韻會】士懈切【正韻】助邁切，𠀤柴去聲。【博雅】睚眥裂也。【類篇】恨視也。又舉目相忤貌。【史記·范睢傳】睚眥之怨必報。【集韻】或作𥈐。【晉書·載記】譌作疵，非。　\n\r\n又【正韻】資四切，音恣。【集韻】鉏佳切，音柴。義𠀤同。"}