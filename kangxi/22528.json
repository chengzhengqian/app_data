{"拼音": "jiān,jiàn,kàn", "部首": "皿", "笔画数": "14", "Unicode": "76E3", "page": "796", "volume": "【午集中】【皿字部】", "notes": "\r\n\r\n〔古文〕𧨭𧩾譼【唐韻】【正韻】古銜切【集韻】【韻會】居銜切，𠀤減平聲。【說文】臨下也。【徐曰】安居以臨下，監之也。【揚子·方言】察也。【廣韻】領也。【詩·小雅】何用不監。【箋】女何用爲職，不監察之。【禮·王制】天子使其大夫爲三監。監於方伯之國。【註】使佐方伯，領諸侯，監臨而督察之也。上監去聲，下監平聲。【周禮·天官·大宰之職】邦國立其監。【註】謂公侯伯子男，各監一國。【莊子·天運篇】監臨下土，天下戴之，此謂上皇。　\n\r\n又【韻府】攝也。【左傳·閔二年】君行則守，守曰監國。　\n\r\n又【韻會小補】觀也。【魯語】長監于世。　又監寐，猶寤寐也。【後漢·桓帝紀】監寐寤嘆。【註】言雖寢而不寐也。　又雲氣臨日也。【周禮·春官】眂祲掌十煇之灋，四曰監。【疏】謂有赤雲氣在日旁，如冠珥。珥，卽耳也。　又星名。【史記·天官書】歲隂在寅，歲星居丑，正月晨出東方，名曰監德。　\n\r\n又【唐韻】格懺切【集韻】【韻會】居懺切【正韻】古陷切，𠀤減去聲。義同。　\n\r\n又【爾雅·釋詁】視也。【書·太甲】天監厥德，用集大命。【詩·大雅】監觀四方，求民之莫。　又官名。【史記·五帝紀】黃帝置左右監。\n\r\n又【唐書·百官志】官寺之別曰寺，曰監。\n\r\n又【韻會】牧苑及鹽鐵官所治皆曰監。　又宦寺亦曰監。【史記·秦本紀】衞鞅因景監求見孝公。【註】監，奄人也。　又姓。【風俗通】衞康叔爲連屬之監，其後氏焉。【史記·田齊世家】監止爲齊𥳑公相。【註】監，一作闞。　\n\r\n又【韻會】通作鑑鍳。【書·酒誥】人無于水監，當于民監。【班倢伃·自傷賦】𨻰女圖以鏡監。　又監監，如金之監而明察也。【靈樞經】陽明之上監監然。　\n\r\n又【集韻】苦濫切，音闞。地名，在東平郡。【史記·封禪書】蚩尤在東平陸監鄉，齊之西境也。【註】監，音闞。　\n\r\n又【前漢·韋孟諫詩】我王如何，曾不斯覽。黃髮不近，胡不時監。監叶覽，覽音濫。　又叶古嫌切，音蒹。【韓愈·子產頌】在周之興，養老乞言。及其已衰，謗者使監。　【六書正譌】从臨省聲，兼意。从血者，與𥁰同義。古者歃血爲𧖸，書其辭曰：明神監之。故𧖸與監皆从血，會意。\n\r\n考證：〔【左傳·閔二年】君行則有守，守曰監國。〕　謹照原文 省有字。〔【史記·天官書】歲隂在寅，歲星居丑，正月辰出東方，名曰監德。〕　謹照原文辰出改晨出。"}