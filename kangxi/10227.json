{"拼音": "yuàn", "部首": "心", "笔画数": "9", "Unicode": "6028", "page": "382", "volume": "【卯集上】【心字部】", "notes": "\n\n〔古文〕𢘖𠨝𢛪𢘔𢘈【唐韻】於願切【集韻】【韻會】紆願切，𠀤音苑。【說文】恚也。【廣韻】恨也。【增韻】仇也，讎也。　\n\n又【集韻】於袁切，音鴛。讎也，恚也。【禮·儒行】外舉不避怨。【前漢·黥布傳】恐仇怨妄誣之。【史記·始皇紀】母家有仇怨，竝阬之。皆平聲讀。或作惌。　\n\n又【字彙補】委隕切，音惲。與薀同。【荀子·哀公篇】富有天下而無怨財，布施天下而不病貧。【註】怨讀爲蕰言無畜私財。　又叶烏員切，音淵。【後漢·班彪北征賦】越安定以容與兮，遵長城之縵縵。劇蒙公之疲民兮，爲彊秦乎築怨。【註】縵音眠。　又叶烏云切，音熅。【𨻰琳·悼龜賦】參千鎰而不賈兮，豈十朋之所云。通生死以爲量兮，夫何人之足怨。　又叶烏貫切，音腕。【前漢·敘傳述高祖紀】項羽畔換，黜我巴漢。西土宅心，戰士憤怨。　【精蕰】从命。【轉注】从心。"}