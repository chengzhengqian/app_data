{"拼音": "xiá,yā", "部首": "手", "笔画数": "8", "Unicode": "62BC", "page": "424", "volume": "【卯集中】【手字部】", "notes": "\n\n【唐韻】烏甲切【集韻】【韻會】【正韻】乙甲切，𠀤音壓。署也。今人言文字押署是也。【文字指歸】押字才能也。【唐書·百官志】中書省舍人，以六員分押尚書六曹，佐宰相判案同署乃奏。【通典】中書舍人謂之六押。又歐陽脩曰：俗以草書名爲押字。　\n\n又【集韻】按也。一曰管拘也。【唐書·百官志】朝會，監察御史二人押班。　又押衙，官名。唐武臣衙官。　又詩賦用韻曰押。言押者，壓也。　又與壓通。【韓愈詩】故將臺榭押城闉。　\n\n又【唐韻】【集韻】【韻會】𠀤古狎切，音甲。輔也。【增韻】檢束也。　\n\n又【集韻】【韻會】𠀤轄甲切，音狎。義同。【前漢·揚雄傳】蠢迪檢押。【註】檢押，猶隱括也，言動由檢押也。　又與狎通。【前漢·息夫躬傳】羽檄重迹而押至。【註】相因而至也。"}