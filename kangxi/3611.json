{"拼音": "qǐ", "部首": "口", "笔画数": "11", "Unicode": "5553", "page": "195", "volume": "【丑集上】【口字部】", "notes": "\n\n【廣韻】康禮切【集韻】【韻會】遣禮切【正韻】祛禮切，𠀤音棨。【說文】本作啓，教也。【玉篇】開發也。【書·堯典】啓明。【傳】啓，開也。\n\n又【大甲】啓廸後人。　\n\n又【爾雅·釋言】啓，跪也。【註】跽也。【詩·小雅】不遑啓處。【傳】啓，跪。處，居也。　\n\n又【廣韻】別也。又刻也。　\n\n又【詩·小雅】元戎十乗，以先啓行。【註】王氏曰：軍前曰啓，後曰殿。先軍行之前者，所謂選鋒也。　又啓事。【晉書·山濤傳】濤爲吏部尚書，凡用人行政，皆先密啓，然後公奏，舉無失才。時稱山公啓事。　\n\n又【字彙】姓也。　\n\n又【爾雅·釋畜】前右足白，啓。【註】左傳曰啓服。【疏】昭二十九年，衞侯來獻其乗馬，曰啓服。杜預曰：啓服，馬名是也。　\n\n又【埤雅】雨而晝晴曰啓。　又星名。【詩·小雅】東有啓明。　又與启通。詳前启字註。\n\n考證：〔【爾雅·釋畜】【註】左傳曰，啓服。【疏】昭二十八年，〕　謹照原二十八年改二十九年。"}