{"拼音": "fán", "部首": "几", "笔画数": "3", "Unicode": "51E1", "page": "134", "volume": "【子集下】【几字部】", "notes": "\n\n【唐韻】【集韻】【韻會】【正韻】𠀤符咸切，音帆。【說文】最括也。【玉篇】非一也。【廣韻】常也，皆也。【正韻】大槪也。\n\n又【前漢·揚雄傳】請略舉凡。【註】師古曰：凡，大指也。【杜預·左傳序】發凡以言例。\n\n又【玉篇】計數也。【前漢·石奮傳】凡號奮爲萬石君。【註】師古曰：凡，最計也。總合其一門，計五人爲二千石，故號萬石君。又最凡，諸凡之最目也。【周禮·天官·司會註】書謂簿書，契其最凡也。【小宰疏】凡要亦是簿書，如今印契，其凡目所最處印之。又輕微之稱。【廣韻】凡，輕也。【孟子】待文王而後興者，凡民也。又國名。在濬州。【春秋·隱七年】天王使凡伯來聘。【左傳·僖二十四年】凡蔣郉茅胙祭周公之胤也。又姓。【韻會】周公凡伯之後。又叶符筠切。【崔駟達旨】高樹靡隂，獨木不林。隨時之宜，道貴從凡。【註】凡，常也。\n\n考證：〔【周禮·天官·司會註】謂簿書，挈其最凡也。〕　謹照原文謂字上增書字。挈字改契字。"}