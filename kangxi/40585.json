{"拼音": "náo,nào", "部首": "金", "笔画数": "20", "Unicode": "9403", "page": "1321", "volume": "【戌集上】【金字部】", "notes": "\r\n\r\n【唐韻】女交切【集韻】【正韻】尼交切【韻會】泥交切，𠀤音呶。【說文】小鉦也。軍法，卒長執鐃。【玉篇】似鈴無舌，軍中所用也。【釋名】鐃，聲鐃鐃也。【周禮·地官·鼓人】以金鐃止鼓。【註】鐃如鈴，無舌，有柄，執而鳴之，以止擊鼓。　又奏樂所用也。【禮·樂記】始奏以文，復亂以武。【註】文謂鼓，武謂金，鐃樂始奏先擊鼓，亂猶言終也。鼓聲爲陽，故謂文。鐃聲爲隂，故謂武。文以始之，武以收之，言節奏得宜也。　\n\r\n又【博古圖】漢舞鐃二，其形上圜下方，下作疏櫺，中含銅丸，謂之舌鼓，動有聲。　又樂府有鐃歌，軍中鼓吹曲也。　又與譊通。【後漢·五行志童謠】今年尚可，後年鐃。○按風俗通作譊。　\n\r\n又【集韻】【正韻】𠀤女敎切，與橈同。【莊子·天道篇】萬物無足以鐃心者。\n\r\n考證：〔【周禮·地官·封人】以金鐃止鼓。〕　謹照原文封人改鼓人。"}