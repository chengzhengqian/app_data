{"拼音": "chǒu", "部首": "酉", "笔画数": "16", "Unicode": "919C", "page": "1286", "volume": "【酉集下】【酉字部】", "notes": "\r\n\r\n〔古文〕媿𥆞【唐韻】【集韻】【韻會】【正韻】𠀤齒九切，犨上聲。【說文】可惡也。【詩·小雅】日有食之，亦孔之醜。【傳】醜，惡也。【左傳·文十八年】醜類惡物。【註】醜，亦惡也。【前漢·項羽紀】項王爲天下宰不平，今盡王故王於醜地。　\n\r\n又【釋名】臭也，如臭穢也。　又惡之也。【左傳·昭二十八年】惡直醜正，實蕃有徒。【史記·殷本紀】伊尹去湯適夏，旣醜有夏，復歸於亳。　又相惡也。【戰國策】又身自醜於秦。【註】自醜於秦，與秦惡也。　又羞也。【史記·魏世家】以羞先君宗廟社稷，寡人甚醜之。\n\r\n又【韓非傳】在知飾所說之所敬，而滅其所醜。【註】索隱曰：謂人主有所避諱而醜之，游說者當滅其事端而不言也。　又貌惡也。【前漢·五行志】或形貌醜惡，亦是也。【淮南子·說山訓】不求美，又不求醜，則無美無醜矣。　又類也。【易·漸卦】夫征不復，離羣醜也。【疏】醜，類也。【孟子】地醜德齊。　又衆也。【詩·小雅】執訊獲醜。【箋】醜，衆也。【左傳·定四年】將其醜類。【註】醜，衆也。　又比也。【禮·學記】古之學者比物醜類。【註】醜，猶比也。　\n\r\n又【揚子·方言】醜，同也。東齊曰醜。　又山名。【山海經】崑崙之丘，洋水出焉而西南流，注于醜塗之水。【註】醜塗，亦山名也。　\n\r\n又【禮·内則】鼈去醜。【註】醜，謂鼈竅也。　又姓。【後漢·袁術傳】有醜長。又複姓。【西秦錄】有下將軍醜門于第。　\n\r\n又【諡法】怙威肆行曰醜。【晉書·何曾傳】曾驕奢過度，宜諡繆醜。　\n\r\n又【韻補】叶敞呂切，音杵。【易林】東家中女，嫫母敢醜。三十無家，媒自勞苦。　【集韻】或作魗。"}