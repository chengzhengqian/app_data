{"拼音": "zhōng", "部首": "虫", "笔画数": "17", "Unicode": "87BD", "page": "1095", "volume": "【申集中】【虫字部】", "notes": "\r\n\r\n〔古文〕𧕠【唐韻】職戎切【集韻】【韻會】之戎切，𠀤音終。【說文】蝗也。【爾雅·釋蟲】𧒂螽，蠜。【註】𧒂螽，一名蠜。【陸璣疏】今人謂蝗子爲螽子，兗州人謂之螣，《詩》云喓喓草蟲，趯趯𧒂螽是也。　\n\r\n又【詩·周南】螽斯羽。【傳】螽斯，蜙蝑也。【疏】蜙蝑長而靑，長角長股，股鳴者也。或謂似蝗而小，斑黑。其股狀如玳瑁，五月中以兩股相切作聲，聞數步者也。　\n\r\n又【爾雅·釋蟲】蟿螽，螇蚸。【疏】形似蜙蝑而細長，飛翅作聲者是也。　\n\r\n又【釋蟲】土螽，蠰谿。【疏】土螽，今謂之土𧎩。似蝗而小，善跳者也。　【說文】本作𧍸。【集韻】或作𧑄、𧕠。"}