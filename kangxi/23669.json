{"拼音": "yán", "部首": "石", "笔画数": "11", "Unicode": "784F", "page": "830", "volume": "【午集下】【石字部】", "notes": "\r\n\r\n【唐韻】五堅切【集韻】【韻會】倪堅切【正韻】夷然切，𠀤音姸。【說文】䃺也。　又窮究也。【易·繫辭】能硏諸侯之慮。　又水名。【水經注】河水又東北流，歷硏川，謂之硏川水。　又關名。【前漢·地理志】上黨郡有石硏關。【師古註】硏音形。　\n\r\n又【集韻】倪甸切。或作硯。【郭璞·江賦】綠苔鬖髿乎硏上。【註】硏，滑石也。與硯同。　\n\r\n又【潘尼·釋奠頌】精氣旣硏。【註】音去聲。　又叶魚巾切，音銀。【陸雲·贈顧尚書詩】厥弘伊何，靡曠不遵。厥明伊何，靡妙不硏。○按《說文》硏硯分爲二。《韻會》《正韻》皆云硯，通作硏。但硏究不得借硯也。"}