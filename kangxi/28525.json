{"拼音": "jù", "部首": "耳", "笔画数": "14", "Unicode": "805A", "page": "967", "volume": "【未集中】【耳字部】", "notes": "\r\n\r\n【唐韻】【正韻】慈庾切【集韻】【韻會】在庾切，𠀤徐上聲。【說文】會也。【易·乾卦】君子學以聚之。【禮·檀弓】聚國族於斯。【前漢·高帝紀】五星聚于東井。【管子·君臣篇】是以明君順人心，安情性而發於衆心之所聚。【註】聚謂所同歸凑也。　\n\r\n又【玉篇】斂也。【禮·樂記】君子聽竽笙簫管之聲，則思畜聚之臣。【周禮·地官·稍人】凡其余聚以待頒賜。【疏】聚是縣四百里，都五百里中畜聚之物。　又居也，邑落也。【史記·五帝紀】一年而所居成聚。【註】聚謂村落也。\n\r\n又【秦本紀】幷諸小鄕聚，集爲大縣。【註】萬二千五百家爲鄕聚。【前漢·平帝紀】鄕曰庠，聚曰序。【註】張晏曰：聚，邑落名也。師古曰：聚，小于鄕。　又積也。【禮·月令】孟冬之月，命有司循行積聚，無有不斂。　\n\r\n又【管子·正篇】會民所聚曰道。【註】聚謂衆所宜。　\n\r\n又【周禮·冬官考工記·弓人】六材旣聚，巧者和之。【註】聚，具也。　\n\r\n又【左傳·莊二十五年】城聚。【註】晉邑。　\n\r\n又【唐韻】才句切【集韻】從遇切【正韻】族遇切，𠀤音𡒍。義同。　又音娵。【史記·歷書】月名畢聚。日得甲子。索隱讀。　又與驟同。【周禮·天官·獸醫註】趨聚之節。【釋文】聚，本一作驟。　\n\r\n又【韻補】叶組救切，音僦。【班固·西都賦】毛羣内闐，飛羽上覆。接翼側足，集禁林而屯聚。\n\r\n考證：〔【禮·月令】孟冬之月，命司徒循行積聚。〕　謹照原文司徒改有司。〔【班固·西都賦】毛羣肉闐，飛羽上覆。〕　謹照原文肉闐改内闐。"}