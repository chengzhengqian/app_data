{"拼音": "jī,jū", "部首": "尸", "笔画数": "8", "Unicode": "5C45", "page": "300", "volume": "【寅集上】【尸字部】", "notes": "\n\n〔古文〕㞐㝒【廣韻】九魚切【集韻】【韻會】【正韻】斤於切，𠀤音車。【說文】凥處也。从尸，得几而止也。引孝經，仲尼凥，凥謂閒居，如此會意。今文作居。　\n\n又【廣韻】安也。【書·盤庚】奠厥攸居。【禮·王制】凡居民，量地以制邑，度地以居民，地邑居民，必參相得。　\n\n又【書·舜典】五宅三居。【註】三居，謂周之夷服，鎮服，蕃服也。　又坐也。【論語·陽貨】居，吾語女。　又積也，蓄也。【書·皋陶謨】懋遷有無化居。【註】化，易也。謂交易其所居積也。　\n\n又【史記·平準書】富商𨍭穀百數，廢居，居邑。【徐廣註】廢居，貯蓄之名。有所廢，有所蓄，言乗時射利也。　又止也。【禮·月令】季秋行春令，師興不居。【疏】不休止也。　又海鳥曰爰居。【魯語】爰居止於魯東門外。　又姓。漢居般，封宋城侯。　\n\n又【廣韻】【集韻】【韻會】𠀤居之切，音基。語助辭。【禮·檀弓】公儀仲子之喪，舍其孫而立其子。檀弓曰：何居，我未之前聞也。【註】怪之之辭，猶言何故也。一說何居，猶言此義何處。居讀如字，不必改音基。【集韻】通作其。　又叶居御切，音據。【詩·召南】惟鳩居之。叶下御。【唐風】無巳太康，職思其居。叶下瞿。瞿去聲。○按《說文》居，一訓蹲。《長箋》以凥爲凥處，居爲蹲踞。《韻會》《正韻》收入御韻，引《詩》居居懷惡，不相親比，是居有倨音。《正字通》云：蹲踞通作倨。居止，居處，與蹲踞，貴倨，从經史分見可也。\n\n考證：〔【禮·曾子問】居，吾語女。〕　謹按曾子問無此語，查係論語文。據改爲論語陽貨。〔【前漢·食貨志】富商𨍭穀百數，廢居，居邑。【徐廣註】廢居，貯蓄之名。〕　謹按徐廣註見史記，不在食貨志。謹改前漢食貨志爲史記平準書。"}