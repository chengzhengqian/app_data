{"拼音": "yì,yún,yùn", "部首": "艸", "笔画数": "7", "Unicode": "82B8", "page": "1021", "volume": "【申集上】【艸字部】", "notes": "\r\n\r\n【廣韻】【集韻】玉分切【韻會】【正韻】于分切，𠀤音雲。【說文】草也，似目宿。【禮·月令】芸始生。【註】芸，香草也。【爾雅翼】芸類豌豆，叢生，其葉極芳香，秋後葉閒微白如粉，南人採置席下，能去蚤蝨。今謂之七里香。【續博物志】《典略》云：芸香辟紙魚蠹，故藏書臺稱芸臺。【成公綏·芸香賦】美芸香之脩潔，合隂陽之淑淸。　\n\r\n又【急就篇註】芸，芸蒿也，生熟皆可啗。　\n\r\n又【拾遺記】芳蔬園多異菜，有菜名芸薇，紫色者最繁，一名芸芝。　又多貌。【老子·道德經】夫物芸芸，各復歸其根。　又通耘。【論語】植其杖而芸。【何晏註】除草曰芸。　又音運。【詩·小雅】裳裳者華，芸其黃矣。　【集韻】作𦱚。\n\r\n（蕓）【唐韻】【集韻】𠀤玉分切，音云。【玉篇】蕓薹菜。【本草註】此菜易起薹，須採其薹，則分枝必多，故名蕓薹。淮人謂之薹芥。　又蕓香草也。【杜陽雜編】元載造蕓輝堂於私第，其香出于闐國，潔白如玉，舂之爲屑以塗壁。　【集韻】或作蒷。\n\r\n（蕓）考證：〔【杜陽雜編】元載造蕓輝堂於私第，其香出於闐國。〕　謹照原文於闐改于闐。"}