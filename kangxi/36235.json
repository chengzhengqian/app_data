{"拼音": "guàn,wān", "部首": "貝", "笔画数": "11", "Unicode": "8CAB", "page": "1205", "volume": "【酉集中】【貝字部】", "notes": "\r\n\r\n【唐韻】【集韻】【韻會】【正韻】𠀤古玩切，音瓘。【說文】貫，錢貝之貫。【前漢·食貨志】京師之錢累百鉅萬，貫朽而不可校。　\n\r\n又【博雅】穿也。【五經文字】旣穿曰貫。【易·剝卦】貫魚。【釋文】貫，穿也。【前漢·董仲舒傳】豈不同條共貫與。【註】貫者，聮絡貫穿。　又中也。【儀禮·鄕射禮】不貫不釋。【註】貫，猶中也。　\n\r\n又【穀梁傳·昭十九年】羈貫成童。【註】羈貫，謂交午剪髮以爲飾。　\n\r\n又【晉書·文苑傳】架彼辭人，共超淸貫。【正字通】侍從之官曰淸貫。　又姓。【姓氏急就篇】趙相貫高。【古音略】貫高之貫，音冠。　\n\r\n又【博雅】累也。　\n\r\n又【韻府】本貫，鄕籍也。　又國名。【括地志】故貫城卽古貫國，在曹州濟隂縣。　\n\r\n又【詩·魏風】三歲貫女。【傳】貫，事也。【釋文】古亂反。○按朱傳：貫，習也。音慣。　\n\r\n又【集韻】【正韻】𠀤古患切，音慣。慣，亦作貫。【爾雅·釋詁】貫，習也。【詩·齊風】射則貫兮。【釋文】毛古亂反，中也。鄭古患反，習也。【前漢·賈誼傳】習慣如自然。【註】師古曰：貫，亦習也。　\n\r\n又【集韻】烏關切，音彎。彎，亦作貫。【史記·伍子胥傳】貫弓執矢嚮使者。　\n\r\n又【廣韻】【集韻】【韻會】𠀤古丸切，音官。義同。○按《說文》毌，穿物持之也，音古丸切，貫音古玩切，毌與貫通，故經典貫亦音官。"}