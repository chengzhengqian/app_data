{"拼音": "wù", "部首": "金", "笔画数": "15", "Unicode": "92C8", "page": "1306", "volume": "【戌集上】【金字部】", "notes": "\r\n\r\n【唐韻】【集韻】【韻會】𠀤烏酷切，音沃。【說文】白金也。从金沃聲。【詩·秦風】隂靷鋈續。【韻會】按詩傳，毛云：白金也。鄭云：白金飾續靷之環，軜之觼，以白金爲飾。孔疏云：金白謂之銀，其美者謂之鐐。然則白金不名鋈，言鋈者，謂銷白金以灌鋈靷環，非訓鋈爲白金也。金銀銅錫總名爲金，未必皆白銀也。今詳詩言鋈續、鋈錞則是以鐵爲質，以他金灌沃其外，共名爲鋈。猶今人以銀爲質，金鍍其外，共名爲鍍也。鄭釋鋈續，不云白金爲環，但云以白金飾環，猶未瑩徹。今人作門環，皆以鐵爲質，而灌以錫，古所謂鋈歟。　\n\r\n又【集韻】屋郭切，音雘。又遏鄂切，音惡。義𠀤同。"}