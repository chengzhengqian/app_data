{"拼音": "ōu,xú", "部首": "言", "笔画数": "18", "Unicode": "8B33", "page": "1178", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤烏侯切，音歐。【廣雅】歌也。【玉篇】吟也。【正字通】謳爲歌之別調，歌爲謳之總名。【史記·張儀傳】秦將以美人聘楚，以宮中善歌謳者爲媵。【列子·湯問篇】薛譚學謳於秦靑。【說文】齊歌也。【前漢·高帝紀】漢王旣至南鄭，諸將及士卒皆歌謳思東歸。【師古註】謂齊聲而歌。或曰齊地之歌。　又姓。【左傳·哀十三年】越大夫謳陽。　又與嘔同。【荀子·富國篇】拊循之，唲嘔之。【註】唲嘔，嬰兒語聲。嘔與謳同。　\n\r\n又【集韻】【類篇】𠀤匈于切，音吁。煦也。又於謳，欲化貌。【莊子·大宗師】需役聞之於謳。【註】歌以樂之也。於音烏。　\n\r\n又【集韻】【類篇】𠀤邕俱切，音紆。【說文】義同。【陸機·吳趨行】楚妃且勿歎，齊娥且莫謳。四坐𠀤淸聽，聽我歌吳趨。謳叶趨。"}