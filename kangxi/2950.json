{"拼音": "sǒu,sōu", "部首": "又", "笔画数": "9", "Unicode": "53DF", "page": "166", "volume": "【子集下】【又字部】", "notes": "\n\n〔古文〕叜【唐韻】【集韻】【韻會】【正韻】𠀤蘇后切，音藪。【說文】老也。\n\n又【集韻】【韻會】【正韻】𠀤疎鳩切，音搜。叟叟，淅米聲。【詩·大雅】釋之叟叟，蒸之浮浮。【註】釋，淅米也。叟叟，聲也。【集韻】或作溞，通作溲。\n\n又【正韻】先侯切，漱平聲。尊老之稱。【劉琨·贈盧諶詩】惟彼太公望，昔是渭濱叟。鄧生何感激，千里來相求。\n\n又【集韻】蘇遭切，音騷。同搜。搜搜，動貌。或省作叟。"}