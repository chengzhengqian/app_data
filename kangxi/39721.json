{"拼音": "lǐ", "部首": "里", "笔画数": "7", "Unicode": "91CC", "page": "1291", "volume": "【酉集下】【里字部】", "notes": "\r\n\r\n【廣韻】良已切【集韻】兩耳切【正韻】良以切，𠀤音裏。【爾雅·釋言】里，邑也。【詩·鄭風】將仲子兮，無踰我里。【傳】里，居也。【周禮·地官·遂人】五家爲鄰，五鄰爲里。【前漢·𠛬法志】在壄曰廬，在邑曰里。【風俗通】五家爲軌，十軌爲里。里者，止也，五十家共居止也。　\n\r\n又【正韻】路程，今以三百六十步爲一里。　又憂也。【詩·大雅】瞻卬昊天，云如何里。【箋】里，憂也。　又姓。【左傳·昭十七年】鄭之未災也，里析告子產。【註】里析，鄭大夫。又百里、相里，複姓。　又地名。【左傳·宣三年】子臧得罪而出，誘子華而殺之南里。【註】南里，鄭地。　又山名。【史記·封禪書註】高里山，在泰山下。　\n\r\n又【五代史·附錄】契丹所居曰梟羅箇沒里。【註】沒里者，河也。　又古夫稱妻曰鄕里。【南史·張彪傳】我不忍令鄕里落它處。【沈約·山隂柳家女詩】還家問鄕里，詎堪持作夫。　\n\r\n又【正韻】漢制：長安有戚里，人君姻戚居之，後世因謂外戚爲戚里。　\n\r\n又【周禮·冬官考工記·匠人】里爲式，然後可以傳衆方。【註】里，讀爲已，聲之誤也。【釋文】里，音以。"}