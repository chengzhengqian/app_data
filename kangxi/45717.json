{"拼音": "jū,yù,zhōu,zhǔ,zhù", "部首": "鬲", "笔画数": "22", "Unicode": "9B3B", "page": "1459", "volume": "【亥集上】【鬲字部】", "notes": "\r\n\r\n【唐韻】【集韻】𠀤之六切，音祝。【說文】䭈也。【註】今俗作粥。【爾雅·釋言】鬻，糜也。【註】淖糜。【儀禮·士喪禮】鬻餘飯。【註】以飯尸餘米爲鬻也。【左傳·昭七年】饘於是，鬻於是。【註】饘鬻，餬屬也。　\n\r\n又【集韻】【正韻】𠀤余六切，音育。【左傳·昭三年】有鬻踊者。【註】賣也。　\n\r\n又【莊子·德充符】四者天鬻也。天鬻也者，天食也。【音義】鬻，養也。　又姓。【前漢·藝文志】鬻子名熊，爲周師，自文王以下問焉，周封爲楚祖。　\n\r\n又【集韻】居六切，音鞠。【詩·豳風】鬻子之閔斯。【傳】鬻，稚也。【朱傳】養也。　\n\r\n又【集韻】忙皮切，音糜。通作𩞁𩞇。　又叶余律切，音矞。【揚雄·司空箴】匪人斯力，匪政斯敕，流貨市寵，而苞苴是鬻。　又叶職律切，音㤕。【蘇轍·鍾山詩】老僧一身泉上住，十年掃盡人閒迹。客到惟燒柏子香，晨饑坐視山前鬻。"}