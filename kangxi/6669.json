{"拼音": "jié", "部首": "子", "笔画数": "3", "Unicode": "5B51", "page": "277", "volume": "【寅集上】【子字部】", "notes": "\n\n【廣韻】居列切【集韻】【韻會】吉列切【正韻】古屑切，𠀤音結。【說文】人無右臂形。【玉篇】單也，餘也，後也，短也。【集韻】健也。【詩·大雅】靡有孑遺。言周之民無復有遺者。　又孑孑，特出貌。【詩·鄘風】孑孑干旌。　又戟也。【周禮·夏官·大司馬司戈盾註】戈有旁出者爲句孑。【左傳·莊四年】楚武王荆尸，授師孑焉以伐隨。【揚子·方言】凡戟而無刅謂之孑。俗作𨥂。　又孑孒，水中赤蟲。游水際，遇人則沈。俗呼沙蟲。一名蜎蠉。【淮南子·說林訓】孑孒爲蟁。【註】倒跂蟲也，化爲蟁。蟁卽蚊也。　又姓。見【奇姓通】。　\n\n又【集韻】激質切，音吉。義同。\n\n考證：〔又孑孑，水中赤蟲。游水際，遇人則沈。俗呼沙蟲。一名蜎蠉。【淮南子·說林訓】孑孑爲蟁。〕　謹照原文兩孑孑𠀤改孑孒。"}