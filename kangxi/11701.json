{"拼音": "tāo,tiāo,tiǎo", "部首": "手", "笔画数": "9", "Unicode": "6311", "page": "430", "volume": "【卯集中】【手字部】", "notes": "\n\n【唐韻】吐彫切【集韻】【韻會】【正韻】他彫切，𠀤音祧。【說文】撓也。一曰摷也。　又器名。【儀禮·有司徹】二手執挑𠤎枋，以挹湆，注于疏七。【註】挑謂之歃，讀如或舂或抭之抭字。或作挑者，秦人語也。【釋文】湯堯反，又他羔反。　又與佻通。偸薄也。【荀子·彊國篇】其服不挑。　\n\n又【增韻】杖荷也。俗謂肩荷曰挑。　又取也。今揀選人物亦謂之挑。　\n\n又【唐韻】【集韻】【韻會】𠀤徒了切，音窕。引也，撥也。【博雅】疾也。一曰弄也。【史記·項羽紀】願與漢王挑戰，决雌雄。【註】擿嬈敵求戰，古謂之致師。【前漢·司馬相如傳】卓王孫有女文君，好音，相如以琴心挑之。【註】寄心於琴聲，以挑動之也。　亦與誂通。誘也，戲也。　\n\n又【正韻】土了切，祧上聲。義同。　\n\n又【集韻】【韻會】𠀤徒弔切，與掉同。振也搖也。　\n\n又【唐韻】土刀切【集韻】【韻會】【正韻】他刀切，𠀤音叨。【詩·鄭風】挑兮達兮。【毛傳】往來相見貌。【朱傳】挑，輕儇跳躍之貌。　又抒物之器。或作抭。　\n\n又【集韻】田聊切，音條。撓挑也。一曰攪也。【莊子·大宗師】登天游霧，撓挑無極。【註】宛轉循環貌。　或作㨄。"}