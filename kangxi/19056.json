{"拼音": "shào,shuò,yào", "部首": "火", "笔画数": "18", "Unicode": "71FF", "page": "686", "volume": "【巳集中】【火字部】", "notes": "\n\n【唐韻】【集韻】【韻會】【正韻】𠀤弋笑切，音鷂。【說文】照也。【玉篇】光也。【晉語】光明之燿也。【鄭語】黎爲高辛氏火正，以淳燿惇大。　又熠燿。見前熠字註。　\n\n又【玉篇】與曜同。【韻會】通作耀。詳曜耀二字註。　\n\n又【五音集韻】所敎切，音稍。本作䏴。同𦡱哨。凡物之殺銳曰䏴。　\n\n又【集韻】餘招切，音遙。昭也。　又式灼切，同鑠。【前漢·藝文志】後世燿金爲刀。【註】師古曰：燿讀與鑠同，謂銷也。　\n\n又【集韻】弋灼切，音藥。本作鑠。烙也。"}