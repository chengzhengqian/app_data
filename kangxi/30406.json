{"拼音": "jīng,yīng,jìng", "部首": "艸", "笔画数": "10", "Unicode": "8396", "page": "1034", "volume": "【申集上】【艸字部】", "notes": "\r\n\r\n【唐韻】戸耕切【集韻】【韻會】何耕切【正韻】何庚切，𠀤音牼。【說文】草木榦也。【字林】枝柱也。【類篇】草曰莖，竹曰箇，木曰枚。【楚辭·九歌】秋蘭兮靑靑，綠葉兮紫莖。【繁露·竹林篇】凡《春秋》之記災異也，雖畝有數莖，猶謂之無麥苗也。【論衡】朱草之莖如鍼。　又特也。【張衡·西京賦】徑百常而莖擢。　\n\r\n又【周禮·冬官·桃氏】以其臘廣爲之莖，圍長倍之。【註】莖謂劒夾，人所握鐔以上也。　又樂名。【白虎通】顓頊樂曰《六莖》，者莖，著萬物也。【左思·魏都賦】冒六英五莖。　又山名。【韓詩外傳】秦穆公將田而喪其馬，求三日而得之於莖山之陽。　\n\r\n又【廣韻】烏莖切【直音】於京切，𠀤音鶯。草名。【爾雅·釋草】姚莖，凃薺。　【六書正譌】別作䪫，非。\n\r\n考證：〔【白虎通】顓頊樂曰六莖莖者著萬物也〕　謹照原文莖者改者莖。"}