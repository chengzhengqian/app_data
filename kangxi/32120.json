{"拼音": "háo,hào", "部首": "虍", "笔画数": "13", "Unicode": "865F", "page": "1074", "volume": "【申集中】【虍字部】", "notes": "\r\n\r\n【唐韻】【正韻】胡刀切【集韻】乎刀切，𠀤音豪。大呼也。【詩·大雅】式號式呼。【小雅】載號載呶。【傳】號呶，號呼讙呶也。　又哭也。【易·同人】先號咷而後笑。【周語】夫婦哀其夜號也。而取之以逃于褒。　又雞鳴也。【晉書·律歷志】雞始三號。　\n\r\n又【廣韻】胡到切，音号。名號也。【公羊疏】春秋貴賤不嫌同號。【註】通同號稱也。【白虎通】春秋傳曰：王者受命于王，必擇天下之美號，以爲號也。【周禮·春官·大祝】掌辨六號。【註】號謂尊其名，更爲美稱。\n\r\n又【夏官·大司馬】家以號名。【註】鄕遂之屬謂之名，家之屬謂之號。\n\r\n又【冢人】詔其號。【註】謂諡號。　又號令也。【易·渙卦】渙汗其大號。　又號召也。【齊語】使周游四方，以號召天下之賢土。　又叶胡溝切。【皮日休·悼賈文】臨汨羅之漾漾兮，想懷沙之幽憂。森樛羅以蓊鬰兮，時逬狖以相號。　【集韻】本作号，又作唬。　毛氏曰：从口从丂，丂音考，俗从号，非。又作號，𠀤俗字。號字从𧆞作。"}