{"拼音": "pó", "部首": "女", "笔画数": "11", "Unicode": "5A46", "page": "264", "volume": "【丑集下】【女字部】", "notes": "\n\n【廣韻】薄波切【集韻】蒲波切【韻會】【正韻】蒲禾切，𠀤音皤。【說文】奢也。一曰老母稱。方俗稱舅姑曰公婆。又廣西猺俗，男子老者，一寨呼之曰婆，其老婦則呼之曰公。　又黃婆，𦜉神也。養生家以𦜉能母養餘臓，名曰黃婆。　又孟婆，風神也。【楊愼曰】孟婆，宋汴京勾攔語，謂風也。　又鞞婆，琵琶名，見【搜神記】。　又梵言耆婆，華言長壽天神。梵言貧婆，華言叢林。梵言優婆塞，華言善士。𠀤見【祖庭事苑】。　又國名。闍婆國，卽瓜哇國，元遣史弼征之，封爲瓜哇國王。　又城名。蓬婆城，在吐蕃。【杜甫詩】已收滴博雲閒戍，更奪蓬婆雪外城。　【說文】作媻。"}