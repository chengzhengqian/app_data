{"拼音": "bēi", "部首": "十", "笔画数": "8", "Unicode": "5351", "page": "156", "volume": "【子集下】【十字部】", "notes": "\n\n【唐韻】府移切【集韻】【韻會】賔彌切【正韻】逋眉切，𠀤音𥓓。【說文】賤也。執事者。【玉篇】下也。【易·繫辭】天尊地𤰞。\n\n又【韻會】鮮𤰞山，在柳州界。又鮮𤰞，帶名。【楚辭·大招】小腰秀頸，若鮮𤰞只。【註】鮮𤰞，袞帶頭也。言腰支細小，頸銳秀長，若以鮮𤰞帶約而束之也。又姓。【廣韻】蔡邕胡太傅𥓓，有太傅椽鴈門𤰞整。\n\n又【前漢·鄒陽傳】封之於有𤰞。【註】地名也。音鼻。又音彼。與俾同。【荀子·宥坐篇】𤰞民不迷。又音陛。與庳同。【周禮·冬官考工記】輪人爲蓋，上欲尊而宇欲𤰞。"}