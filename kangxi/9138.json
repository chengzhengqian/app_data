{"拼音": "jiù", "部首": "广", "笔画数": "14", "Unicode": "5ECF", "page": "349", "volume": "【寅集下】【广字部】", "notes": "\n\n〔古文〕𠤙【唐韻】【集韻】【韻會】【正韻】𠀤居又切，音救。【說文】馬舍也。【釋名】廏，勼也。勼，聚也。生馬之所聚也。【周禮·夏官·校人】三乗爲皁，三皁爲繫，六繫爲廏，六廏成挍。【註】自乗至廏，其數二百一十六匹。【詩·小雅】乗馬在廏。又官名。【左傳·襄十五年】養由基爲宮廏尹。【昭二十七年】左尹與中廏尹。【唐書·百官志】典廏署令掌飼牛馬，給養雜畜。　又姓。【姓考】楚令尹子文曾孫弃疾爲廏尹，因氏。\n\n考證：〔【左傳·襄十五年】養由基爲官廏。〕　謹照原文官改宮。廏下增尹字。"}