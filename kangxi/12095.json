{"拼音": "yuàn", "部首": "手", "笔画数": "12", "Unicode": "63BE", "page": "440", "volume": "【卯集中】【手字部】", "notes": "\n\n【唐韻】以絹切【集韻】【韻會】兪絹切，𠀤緣去聲。【說文】緣也。　一曰官屬。【玉篇】公府掾史也。【六書故】掾乃屬官通稱。【前漢·蕭何傳】爲沛主吏掾。【音義】正曰掾，副曰屬。【後漢·百官志】公府掾比古元士三命者也。\n\n又【馬援傳】此丞掾之任，何足相煩。【晉書·元帝紀】辟掾屬百餘人，時人謂之百六掾。　\n\n又【正韻】倪甸切，音硯。義同。【正字通】秦漢官皆有掾屬，今州郡佐貳曰掾，讀若釧，卽穿字去聲。正韻切音非。　\n\n又【集韻】重緣切，音傳。𨻰掾，馳逐也。◎按史記貨殖傳，𨻰椽其閒，此引作掾，誤。"}