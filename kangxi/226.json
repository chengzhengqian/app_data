{"拼音": "yā,yà", "部首": "二", "笔画数": "8", "Unicode": "4E9E", "page": "87", "volume": "【子集上】【二字部】", "notes": "\n\n【唐韻】【集韻】𠀤衣駕切，鴉去聲。【說文】醜也。象人局背之形。　\n\n又【爾雅·釋言】亞，次也。【蜀志】諸葛亮管蕭之亞。　\n\n又【增韻】少也。【廣韻】就也。　又姻亞，壻之父曰姻，兩壻相謂曰亞。【詩·小雅】瑣瑣姻亞，則無膴仕。別作婭。　\n\n又【集韻】【正韻】𠀤於加切，音鴉。【前漢·東方朔傳】伊優亞者，辭未定也。　\n\n又【趙古則曰】物之岐者曰亞。俗作丫椏。　\n\n又【正韻】烏落切。【正譌】與堊同，塗飾牆也。　又與惡同。【史記·盧綰傳】綰孫他人封亞谷侯。【漢書】作惡谷。【語林】宋人有獲玉印，文曰周惡夫印。劉原父曰：漢條侯印，古亞惡二字通用。　又與滹通，滹沱。【禮·禮器】作惡池。【秦·詛楚文】作亞駝。　又與稏通，稻也。【韻會】䆉稏通作罷亞。　\n\n又【郝敬讀書通】壓通作亞。【杜甫·上巳宴集詩】花蕊亞枝紅。\n\n又【人宅詩】花亞欲移竹。𠀤與壓同。　【字彙】正譌云：亞本涂飾字，餘皆借義，旣爲借義所奪，小篆遂从土作堊字，又从心作惡字以別之。亞、堊、惡本一字，《秦·詛楚文》以亞駝代滹沱，則因聲借用明矣。◎按《字彙》說是，但俗旣習用借義已久，姑載本義於後，以備一字原委云。\n\n考證：〔【爾雅·釋詁】亞，次也。〕　謹照原書釋詁改釋言。〔【蜀志】諸葛亮管簫之亞。〕 謹照原文管簫改管蕭。"}