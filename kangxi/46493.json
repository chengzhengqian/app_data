{"拼音": "jiū,qiú,zhì", "部首": "鳥", "笔画数": "13", "Unicode": "9CE9", "page": "1481", "volume": "【亥集中】【鳥字部】", "notes": "\r\n\r\n【唐韻】居求切【集韻】【正韻】居尤切，𠀤九平聲。【說文】鶻鵃。似山雀而小，短尾，靑黑色。【禽經】拙者莫如鳩，不能爲巢。【詩·召南】維鵲有巢，維鳩居之。【禮·月令】仲春，鷹化爲鳩。\n\r\n又【王制】鳩化爲鷹，然後設罻羅。【註】仲秋也。又官名。【左傳·昭十七年】郯子曰：少皞氏以鳥名官，祝鳩氏，司徒也。鴡鳩氏，司馬也。鳲鳩氏，司空也。爽鳩氏，司𡨥也。鶻鳩氏，司事也。五鳩，鳩民者也。【嚴粲詩緝】左傳五鳩備見詩經。祝鳩，鵓鳩也，四牡嘉魚之鵻是也。鴡鳩，關關鴡鳩之鳩是也。鳲鳩，布穀也，曹風之鳲鳩是也。鷞鳩，大明之鷹是也。鶻鳩，鱟鳩，非《班鳩》《小宛》之鳴鳩，《氓》食桑葚之鳩是也。又蒙鳩，鷦鷯也。【荀子·勸學篇】南方有鳥，名曰蒙鳩。\n\r\n又【爾雅·釋詁】鳩，聚也。【正字通】鳩能聚陽氣，故取義於聚。【書·堯典】共工方鳩僝功。【左傳·襄二十五年】鳩藪澤。又安也，集也。【左傳·隱八年】君釋三國之圖，以鳩其民。\n\r\n又【襄十六年】敢使魯無鳩乎。又國名。【山海經】始鳩在海中轅厲南。又舒鳩，楚屬國。見【左傳·襄二十四年】。又地名。鳩兹。【左傳·襄三年】楚子重伐吳，克鳩兹。【註】吳邑。又山名。【山海經】北二百里曰發鳩之山。又人名。汝鳩，湯賢臣。又小腹下曰鳩口。【巢氏病源】斜踵至鳩口內。\n\r\n又【韻會】渠尤切，音裘。同馗。土菌，可食。又叶斤於切，音居。【道藏歌】重萌鬱以赫，朱風引鳴鳩。旣忘榮曜契，何不寶僊居。【說文】鳩，从鳥九聲。【禽經】九鳥曰鳩。或曰鳩字从九以此。【列子·天瑞篇】一變而爲七，七變而爲九。九者，究也。乃變而爲一，故名鳩，此鳩所以从九也。【玉篇】或作勼。"}