{"拼音": "běng", "部首": "玉", "笔画数": "12", "Unicode": "742B", "page": "735", "volume": "【午集上】【玉字部】", "notes": "\r\n\r\n【唐韻】【正韻】邊孔切【集韻】【韻會】補孔切，𠀤音玤。【說文】佩刀上飾。天子以玉，諸侯以金，从玉，奉，意兼聲。【徐曰】刀削上飾也。琫之言捧也，若捧持之也。上謂首也。【釋名】刀室口之飾曰琫。琫，捧也，捧束口也。【詩·小雅】鞞琫有珌。【傳】鞞，容刀鞞也。琫上飾，珌下飾。\n\r\n又【大雅】鞞琫容刀。【傳】上曰琫，下曰鞞。【疏】古之言鞞，猶今之言鞘也。禮內則註遰刀鞞，琫上飾，珌下飾。毛傳言下曰鞞者，又因琫爲在上之飾，下則指鞞之體言也。【韻會】按說文詩傳皆言鞞，刀鞞也，琫上飾，珌下飾。爾雅刀室謂之鞞鞛。鞛與琫同。故亦言鞛上飾，鞞下飾。如公劉詩毛傳是也。左傳，藻率鞞鞛。杜註：鞞，刀削上飾。鞛下飾。蓋誤以鞞鞛爲上下飾也。諸韻今皆註爲刀下飾，蓋承用杜註，而未詳說文詩傳之義也。\n\r\n考證：〔【說文】佩刀下飾。〕　謹照原文下改上。"}