{"拼音": "gǔ,mì", "部首": "水", "笔画数": "7", "Unicode": "6C68", "page": "607", "volume": "【巳集上】【水字部】", "notes": "\n\n〔古文〕淿【唐韻】【集韻】【韻會】【正韻】𠀤莫狄切，音覓。【說文】長沙汨羅淵，屈原所沉之水。【一統志】汨羅，江名，在湘隂縣北十里。源出豫章，流經湘隂，分二水，一南流曰汨水，一經古羅城曰羅水，至屈潭復合，故曰汨羅。西流入湘。　\n\n又【廣韻】【集韻】【韻會】【正韻】𠀤古忽切，音骨。治也。汨作，書亡篇名。【孔安國書序】帝釐下土，方設居方，別生分類，作汨作。【傳】汨，治。作，興也。言治民之功興，故爲汨作之篇。　又水聲。【木華·海賦】浤浤汨汨。【註】波浪聲也。　又通也。【周語】决汨九川。【又】汨越九原。【韋昭註】汨，通，越，揚也。　又亂也。【書·洪範】汨陳其五行。【正義】言五行陳列皆亂也。　又汨沒也。【避暑錄】今人言汨沒，當是浮沉之意。【杜甫詩】汨沒一朝伸。【韻會】通作淈。　\n\n又【集韻】【韻會】【正韻】𠀤胡骨切，音搰。涌波也。【莊子·達生篇】與齊俱入，與汨偕出。【註】司馬曰：汨，涌波也。郭云：回伏而涌出者，汨也。　與汩別。【佩觿集】汨，莫的翻。汨羅江。又音骨，沒也。或从曰，非。汨、汩yì。"}