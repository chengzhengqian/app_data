{"拼音": "wèi,yí", "部首": "辵", "笔画数": "12", "Unicode": "9057", "page": "1265", "volume": "【酉集下】【辵字部】", "notes": "\r\n\r\n〔古文〕𨗮𨖽𨗭【唐韻】以追切【集韻】【韻會】夷隹切，𠀤音夷。【說文】亡也。【易·泰卦】不遐遺。【註】用心弘大，無所遺棄也。【詩·小雅】棄予如遺。【註】言忘去不復存省也。【周禮·秋官·司刺】三曰遺忘。　\n\r\n又【正韻】失也。【前漢·賈誼傳】功不遺矣。【後漢·桓榮傳】慮無遺計。　\n\r\n又【集韻】餘也。【禮·樂記】有遺音者矣。【註】有不盡之音。【屈原·離騷】依彭咸之遺則。【註】遺，餘也。　又留也。【書·大誥】寧王遺我大寶龜。【左傳·昭十九年】古之遺愛也。　\n\r\n又【字彙補】便旋也。【前漢·東方朔傳】小遺殿上。【南史·謝幾卿傳】小遺沾令史。【註】卽俗言小便也。　\n\r\n又【正字通】遺遺，與委蛇通。【戰國策】出遺遺之門。【註】言其路逶迤也。【管子·樞言篇】遺遺乎若有從治。　又姓。魯費宰南遺之後。　\n\r\n又【廣韻】【集韻】【韻會】𠀤以醉切，遺去聲。投贈也，餽也。【周禮·地官·遺人註】以物有所餽遺也。【左傳·隱元年】請以遺之。　\n\r\n又【玉篇】余恚切【正韻】于位切，𠀤音𧸽。\n\r\n又【集韻】徐醉切，音遂。盈之切，音怡。愈水切，音唯。義𠀤同。　\n\r\n又【集韻】【韻會】旬爲切【等韻】似爲切。𠀤與隨同。謙以下人也。【詩·小雅】莫肯下遺。【註】遺，音隨。"}