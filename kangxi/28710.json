{"拼音": "gǔ", "部首": "肉", "笔画数": "8", "Unicode": "80A1", "page": "974", "volume": "【未集下】【肉字部】", "notes": "\r\n\r\n【唐韻】公戸切【韻會】果五切，𠀤音古。【說文】髀也。【韻會】脛本曰股，輔下體者。【易·說卦】巽爲股。【疏】股隨於足，則巽順之謂，故爲股也。【詩·小雅】赤芾在股。【傳】脛本曰股。【前漢·高五王傳】因退立，股戰而栗。【註】股，脚也。戰者，懼之甚也。　\n\r\n又【釋名】股，固也，爲强固也。　又車上近轂者亦名股。【周禮·冬官考工記·輪人】參分其股圍。【註】股，謂近轂者也。方言，股以喻其豐。　又磬上亦有股。【周禮·冬官考工記】磬氏爲磬，其博爲一，股爲二，鼓爲三。【註】股，磬之上大者也。　又國名。【山海經】長股之國，在雄常北。　【集韻】或作𦙶。亦作骰。"}