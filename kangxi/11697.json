{"拼音": "jiè,shè,shí", "部首": "手", "笔画数": "9", "Unicode": "62FE", "page": "428", "volume": "【卯集中】【手字部】", "notes": "\n\n【唐韻】【韻會】是執切【集韻】寔入切【正韻】寔執切，𠀤音十。【說文】掇也。【廣韻】收也，斂也。【左傳·昭三年】無備而官辦者，猶拾瀋也。【註】猶拾汁，終不可得。【前漢·夏侯勝傳】經術苟明，其取靑紫如俛拾地芥。\n\n又【汲黯傳】補過拾遺，臣之願也。　又拾遺，官名。【唐書·百官志】補闕拾遺，掌供奉諷諫。　又不知而問曰拾沒。俗譌爲什麽。一曰射韝也。著於左臂以遂弦。【詩·小雅】決拾旣佽。【傳】決，鉤弦也。拾，遂也。【儀禮·鄕射禮】袒決遂。【註】遂，射韝也。以韋爲之，其非射時則謂之拾。拾，斂也，所以蔽膚斂衣也。　又今官文書借爲數目之十字。　\n\n又【集韻】【正韻】𠀤極葉切，音笈。更也。【禮·投壷】左右告矢，具請拾投。【疏】賔主更遞而投也。【儀禮·鄕射禮】取弓矢拾。【疏】遞取弓矢也。　\n\n又【集韻】【韻會】𠀤極業切，音跲。義同。　又實攝切，音涉。躡足升也。【禮·曲禮】拾級聚足，連步以上。【註】拾當爲涉聲之誤也。級，等也。　【正韻】涉拾𠀤失涉切，音攝，義同。疑韻切有脫誤。"}