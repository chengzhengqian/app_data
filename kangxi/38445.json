{"拼音": "táo", "部首": "辵", "笔画数": "9", "Unicode": "9003", "page": "1256", "volume": "【酉集下】【辵字部】", "notes": "\r\n\r\n〔古文〕𨒯【唐韻】【集韻】【韻會】【正韻】𠀤徒刀切，音陶。【說文】亡也。【書·牧誓】乃惟四方，多罪逋逃。【註】謂有罪逃亡之人也。　\n\r\n又【廣韻】避也，去也。【史記·吳世家】季札讓逃去。【註】謂讓位而逃也。【後漢·謝該傳】良才抱璞而逃，所謂往而不返者也。　又通作跳。逸去也。【史記·高祖紀】項羽圍成臯，漢王跳。【註】跳，音逃。【前漢·燕王澤傳】跳驅至長安。　又叶田黎切，音題。【劉歆·列女贊】衞君不聽，後果遁逃。許不能救，女作載馳。　《集韻》逃，俗作迯，非是。𨒽，古文造。\n\r\n考證：〔【史記·高帝紀】項羽圍成臯，漢王跳。〕　謹照原文高帝改高祖。〔【前漢·劉澤傳】跳驅至長安。【註】跳，音逃。〕　謹照原文劉澤改燕王澤。註跳音逃語見史記不在漢書，今移於上文漢王跳之下。〔【說文】逃，一作𨓱。俗作迯。〕　謹按說文無此語。今照集韻改爲集韻逃，俗作迯，非是。"}