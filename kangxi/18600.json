{"拼音": "jùn,qū", "部首": "火", "笔画数": "11", "Unicode": "710C", "page": "673", "volume": "【巳集中】【火字部】", "notes": "\n\n【廣韻】【韻會】子峻切【集韻】祖峻切，𠀤音俊。【說文】然火也。【周禮·春官·菙氏】凡卜，以明火𤑔燋，遂飮其焌契，以授卜師。【註】杜子春云：焌，讀如英俊之俊。書亦或爲俊。　\n\n又【廣韻】子寸切【集韻】【韻會】【正韻】祖寸切，𠀤音捘。義同。【集韻】或作焞燇。　\n\n又【集韻】徂悶切，音鐏。【周禮·春官·菙氏註】康成謂：讀如戈鐏之鐏。【疏】讀爲俊者，意取荆樵之中，英俊者爲楚燉，用之灼龜也，讀爲鐏者，意取銳頭以灼龜也。【集韻】或作燉。　\n\n又【集韻】祖管切，音纂。義同。本作焞。◎按周禮春官釋文，焌音俊。又存悶反。又祖悶反。又祖管反。四音皆可讀。　\n\n又【廣韻】倉聿切【集韻】【韻會】促律切，𠀤音黢。【廣韻】火燒。　\n\n又【廣韻】亦火滅也。\n\n考證：〔【周禮·春官·菙氏註】康成謂讀如弋鐏之鐏。〕　謹照原文弋鐏改戈鐏。"}