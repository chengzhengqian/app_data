{"拼音": "lòu", "部首": "阜", "笔画数": "8", "Unicode": "964B", "page": "1349", "volume": "【戌集中】【阜字部】", "notes": "\r\n\r\n【唐韻】盧𠋫切【集韻】【韻會】【正韻】郞豆切，𠀤音漏。【說文】阨陝也。【論語】在陋巷。【疏】隘陋之巷。【左傳·成九年】莒恃其陋，而不設備。　\n\r\n又【玉篇】醜猥也。【唐書·盧杞傳】郭子儀曰：杞貌陋心險。　\n\r\n又【玉篇】隱小也。【廣韻】疎惡也。【書·堯典】明明揚側陋。　\n\r\n又【荀子·修身篇】少見曰陋。【禮·學記】獨學而無友，則孤陋而寡聞。　\n\r\n又【唐韻正】魯故反，音路。【張衡·東京賦】奢未及侈，儉而不陋。規遵王度，動中得趨。於是觀禮，禮舉儀具。　【說文】本作陋。\n\r\n考證：〔【張衡·東京賦】規遵王度，動中得趨。於是觀禮，禮舉義具。〕　謹照原文義具改儀具。"}