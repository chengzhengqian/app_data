{"拼音": "jiāo,jiǎo,xiáo", "部首": "月", "笔画数": "10", "Unicode": "80F6", "page": "981", "volume": "【辰集上】【月字部】", "notes": "\n\n【韻會小補】與交同。日月之交道也。\n\n（膠）【唐韻】古肴切【集韻】【韻會】【正韻】居肴切，𠀤音交。【說文】昵也。作之以皮。【徐曰】昵，黏也。【玉篇】煮用其皮，或用角。【廣韻】膠漆。【周禮·冬官考工記·輪人】施膠必厚。\n\n又【弓人】凡相膠，欲朱色而昔。昔也者，深瑕而澤，紾而摶廉。鹿膠靑白，馬膠赤白，牛膠火赤，鼠膠黑，魚膠餌，犀膠黃。凡昵之類，不能方。【註】昔音錯。純赤之中，文又交錯也。澤，表裏有文，色潤澤也。紾，縝密。摶，音團，團圓也。廉，利也。昵，本作𩸨。不方柔韌，不取其方整也。　\n\n又【爾雅·釋詁】膠，固也。【疏】膠者，所以固物。【詩·小雅】德音孔膠。【傳】膠，固也。　\n\n又【博雅】欺也。　又戾也。【史記·司馬相如傳】蜿灗膠戾。【註】膠戾，邪曲也。　\n\n又【廣韻】太學也。【正字通】東膠，周學名。周之學，成均居中，左東序，右瞽宗。東膠卽東序也。　\n\n又【集韻】糾也。【禮·王制】養國老於東膠。【註】膠之言糾也。　\n\n又【正韻】黏泥不通。【莊子·逍遙遊】置杯焉則膠。　又膠葛，氣也。【前漢·揚雄傳】撠膠葛，騰九閎。【註】膠葛，上淸之氣也。　\n\n又【韻會】和也。【詩·鄭風】雞鳴膠膠。【傳】膠膠，猶喈喈也。　又詐也。【揚子·方言】膠，譎詐也。涼州西南之閒曰膠。　\n\n又【韻會】水名。萊州有膠水。　又地名。【戰國策】以膠東委於燕。　又姓。【前漢·古今人表】膠鬲。　\n\n又【廣韻】古孝切【集韻】居效切，𠀤音敎。義同。　\n\n又【韻會】【正韻】𠀤古巧切，音絞。動撓貌。【莊子·天道篇】膠膠擾擾乎。【音義】交卯反。　\n\n又【集韻】女巧切，音橈。澩膠，雜亂貌。又乎刀切，音豪。戾也。【楚辭·九辯】何况一國之事兮，亦多端而膠加。【註】膠加，戾也。音豪。　\n\n又【五音集韻】口交切，音敲。面不平也。\n\n（膠）考證：〔【周禮·冬官考工記·輪人】膠必厚施。〕　謹照原文改施膠必厚。"}