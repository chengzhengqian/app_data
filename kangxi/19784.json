{"拼音": "jué,kuáng", "部首": "犬", "笔画数": "7", "Unicode": "72C2", "page": "707", "volume": "【巳集下】【犬字部】", "notes": "\n\n〔古文〕𢚇【廣韻】巨王切【集韻】渠王切，𠀤音軖。【廣韻】病也。心不能審得失之地。則謂之狂。【書·微子】我其發出狂。【疏】狂生於心，而出於外。應璩詩云：積念發狂癡，此其事也。　\n\n又【書·洪範】曰狂恆風若。【疏】鄭康成以狂爲倨慢，以對不敬，故爲慢也。　\n\n又【集韻】一曰躁也。【詩·鄘風】衆穉且狂。【傳】是乃衆幼穉且狂，進取一槩之義。【疏】論語云：狂者進取，仰法古例，不顧時俗，是進取一槩之義。【論語】古之狂也肆，今之狂也蕩。　\n\n又【詩·鄭風】不見子都，乃見狂且。【傳】狂，狂人也。【疏】都是美好，狂是醜惡。　又鳥名。【爾雅·釋鳥】狂，茅鴟。【註】今鶂鴟也。似鷹而白。【疏】茅鴟一名狂。◎按廣韻作鵟。\n\n又【爾雅·釋鳥】狂，㝱鳥。【疏】㝱鳥一名狂。【山海經】栗廣之野，有五彩之鳥，有冠，名曰狂鳥。〇按集韻作鵟。亦作𨿗。　又山水名。【山海經】狂山無草木，冬夏有雪，狂水出焉，西流，注于浮水。又大𩇵之山，狂水出焉，西南流，注于伊水。【註】國名記云：狂水逕綸氏城，在今南陽。　\n\n又【集韻】本作𤝵。【說文】狾犬也。或作𤝶𢙌。　\n\n又【廣韻】【正韻】渠放切【集韻】具放切，𠀤音誆。【廣韻】狂，輒爲也。　\n\n又【集韻】古况切，音誑。惑也。　\n\n又【集韻】局縛切，音戄。狂狂，犬走貌。"}