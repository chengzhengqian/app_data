{"拼音": "shì", "部首": "見", "笔画数": "11", "Unicode": "8996", "page": "1134", "volume": "【酉集上】【見字部】", "notes": "\r\n\r\n〔古文〕𥄙眡𥄚𥅭𥉙眎𤋇【集韻】時利切【韻會】是義切【正韻】時吏切，𠀤音嗜。【說文】瞻也。【博雅】明也。【易·履卦】視履考祥。【書·大甲】視遠惟明。　\n\r\n又【字彙】看待也。【左傳·成三年】鄭賈人如晉，荀罃善視之。　\n\r\n又【博雅】效也。【書·大甲】視乃厥祖。【疏】言當法視其祖而行之。　\n\r\n又【小爾雅】比也。【左傳·襄二十七年】季武子使謂叔孫以公命，曰：視邾滕。【註】欲比小國。【禮·檀弓】公室視豐𥓓。【疏】言視者不正，相當比擬之辭也。　又猶納也。【禮·坊記】君子於有饋者弗能見，則不視其饋。【註】不視，猶不納也。　又猶敎也。【儀禮·鄕射禮】命釋獲者設中，遂視之。【註】視之，當敎之。　\n\r\n又【釋名】視，是也，察是非也。　\n\r\n又【禮·曲禮】兔曰明視。【疏】兔肥，則目開而視明也。\n\r\n又【儀禮·士虞禮】明齊溲酒。【鄭註】明齊，當爲明視，兔腊也。　\n\r\n又【山海經】狄山有視肉。【註】聚肉，形如牛肝，有兩目也。食之無盡，尋復更生如故。　又山水名。【山海經】帝囷山東南五十里曰視山。【又】葴山，視水出焉。【註】或曰視宜爲瀙。瀙水今在南陽。　又人名。【陶潛·羣輔錄】伏羲六佐，其一曰視默，主災惡。　又姓，見【姓苑】。　又通作示。【詩·小雅】視民不恌。【箋】視，古示字。【前漢·高帝紀】視項羽無東意。【史記】作示。【師古註】漢書多以視爲示，古字通用。　\n\r\n又【廣韻】承矢切【集韻】【韻會】善旨切【正韻】善指切，𠀤嗜上聲。義同。　\n\r\n又【玉篇】看也。【書·洪範】五事，二曰視。【疏】視，常止反。　\n\r\n又【詩·小雅】小人所視。叶上矢履。"}