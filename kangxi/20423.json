{"拼音": "juàn,zhēn,zhèn", "部首": "瓦", "笔画数": "13", "Unicode": "7504", "page": "750", "volume": "【午集上】【瓦字部】", "notes": "\r\n\r\n【唐韻】居延切【集韻】【韻會】稽延切，𠀤音籈。【說文】陶也。【前漢·董仲舒傳】夫上之化下，下之從上，猶泥之在鈞，惟甄者之所爲。【註】師古曰：甄，作瓦之人也。【後漢·班固傳】孕虞育夏，甄殷陶周。　又化也。【左思·魏都賦】𤣥化所甄，國風所稟。【註】甄，成也。言宮殿之制不侈泰，國俗奉爲程式也。【何晏·景福殿賦】甄陶國風。【註】李𣆀曰：埏埴爲器曰甄陶，王者亦甄陶其民也。　\n\r\n又【博雅】甄，地也。　\n\r\n又【廣韻】察也。【抱朴子·正郭卷】甄無名之士於草萊。　\n\r\n又【廣韻】一曰免也。　\n\r\n又【增韻】表也。【潘岳·西征賦】甄大義以明責。【註】宋均曰：甄，表也。　\n\r\n又【增韻】明也。【後漢·光武紀】靈貺自甄。【註】甄明也。【謝瞻·張子房詩】聖心豈徒甄，惟德在無忘。　\n\r\n又【集韻】亦姓。【𨻰留·風俗傳】舜陶河濱，後爲氏。【前漢·趙充國辛慶忌傳】用甄豐甄邯，以自助。　又地名。【張悛爲吳令謝詢求爲諸孫置守冢人表】破董卓於陽人，濟神器於甄井。【釋文】甄，音堅。【註】吳書曰：初堅入洛軍城南，甄官井上每旦有五色氣，堅命人浚探，得漢傳國璽。　又陣名。【左傳·文十年·宋公道楚予田孟諸註】將獵，張兩甄，故置二左司馬。兩甄，猶兩翼也。【世說新語】桓元好獵，雙甄所指，不避林壑。【晉書·周魴傳】擊賊杜曾于楊口，令李桓督左甄，梁裴遂，壽楊之戰，爲四甄待之。　又甄甄，鳥飛貌。【楚辭·九思】鹿蹊兮𨇰𨇰，貒貉兮蟫蟫，鸇鷂兮軒軒，鶉䳺兮甄甄。　又諡法。【汲冢周書】醜心動懼曰甄。　\n\r\n又【廣韻】側鄰切【集韻】【韻會】【正韻】之人切，𠀤音眞。義同。【韻會】毛氏曰：甄陶字，眞僊二韻通押。【莊季裕·雞肋篇】甄徹字見獨登進士時，林攄爲樞密，當唱名讀堅音，上以爲眞音，攄辯不遜，坐貶。吳志，孫堅入洛，屯軍城南，甄宮井上，旦有五色氣，令人入井，探得傳國璽，以甄與己名音叶，爲受命之符，則三國以前未有音之人切者。孫權卽位，尊堅爲帝，江左諸儒爲吳諱，故攺音眞。【孫奕·示兒編】甄有二音，學者皆押甄字在先韻，獨眞韻反未嘗押，此皆相承之久，信耳不信目之過。文選張華女史箴云：散氣流形，旣陶旣甄，在帝包羲，肇經天人，則已押人眞韻矣。○按女史箴在三國以後，孫氏未詳考，前此甄無眞音也。　\n\r\n又【博雅】堗下謂之甄。【釋文】甄，只賔反。　\n\r\n又【博雅】甄，甎也。【釋文】音眞。　\n\r\n又【集韻】諸延切，音饘。察也，勉也。　\n\r\n又【廣韻】苦掾切，音券。視也。　\n\r\n又【集韻】規掾切，音絹。同鄄。衞地。今齊隂鄄城或作甄。【史記·齊太公世家】七年，諸侯會桓公於甄。【杜預曰】甄，衞地。今東郡甄城也。\n\r\n又【田敬仲·完世家】昔日趙攻甄，子弗能救。【註】正義曰：甄，音絹。卽濮州甄城縣北。　\n\r\n又【集韻】【韻會】【正韻】𠀤之刃切，音震。【集韻】鐘病聲。【周禮·春官·典同】薄聲甄。【註】甄讀爲甄燿之甄。甄，猶掉也。【釋文】音震。　\n\r\n又【字彙】古奚切，音稽。【春秋·命曆敘】神農甄四海，白阜脉山川。白阜，人名。佛經甄明之甄。亦音稽。\n\r\n考證：〔吳志，孫堅入洛，屯軍城南，甄宮井上，旦有五色氣。〕　謹照吳志孫堅傳註原文甄宮改甄官。〔文選張華女箴云，散氣流形，旣陶旣甄，在帝句義，肇經天人。 按女箴在三國以後。〕　謹按原文作女史箴，此註兩引女箴中𠀤增入史字。在帝句義照原文改在帝句義。"}