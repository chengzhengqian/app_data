{"拼音": "bó", "部首": "亠", "笔画数": "10", "Unicode": "4EB3", "page": "89", "volume": "【子集上】【亠字部】", "notes": "\n\n【唐韻】旁各切【集韻】【韻會】白各切，𠀤音泊。商湯所都。契封商，湯始居亳。皇甫謐曰：梁國有三亳。南亳在穀熟。卽湯都。北亳在蒙，卽景亳。湯所受命地偃師爲西亳，卽盤庚所徙。【通雅】宋州穀熟縣卽歸德之考城縣。考城今有亳越，有大蒙，小蒙。章本淸云：湯遷南亳，卽歸德府。亳一作薄。【荀子·議兵篇】古者湯以薄。【註】與亳同。【前漢·地理志】山陽郡有薄縣。【註】湯居亳。【說文】亳，京兆杜陵亭名。則又一亳也。\n\n又【書·立政】三亳阪尹。【傳】與皇甫說同。孔安國云：亳人歸文王者三所，爲之立監，故爲三亳。　\n\n又【廣韻】亳，國名。春秋𨻰地，漢爲沛之譙縣，晉爲南兗州，後周爲亳州。"}