{"拼音": "xiào", "部首": "攴", "笔画数": "10", "Unicode": "6548", "page": "470", "volume": "【卯集下】【攴字部】", "notes": "\n\n【廣韻】胡敎切【集韻】後敎切【韻會】後學切，𠀤音校。【說文】象也。【玉篇】法效也。【廣韻】學也。【增韻】放也。【易·繫辭】效法之謂坤。【左傳·莊二十一年】鄭伯效尤。　\n\n又【禮·曲禮】效馬效羊者，右牽之。【註】效，猶呈也。　\n\n又【左傳·文八年】效節於府人而出。【註】效，猶致也。　\n\n又【左傳·昭二十六年】宣王有志，而後效官。【註】效，授也。　\n\n又【廣韻】效驗也。【前漢·藝文志】儒者，己試之效。　\n\n又【廣韻】效力也。【前漢·韓信傳】願效愚忠。　\n\n又【類篇】一曰功也。【前漢·尹賞傳】追思其功效。　\n\n又【增韻】勉也。【韻會】一曰具也。【九經字樣】作効者訛。【韻會】效，亦作傚。禮韻續降效力之效與倣傚之傚不同，許雙押。　\n\n又【集韻】吉了切，音皎。【揚子·方言】效烓，明也。　又下巧切，音佼。事露也。【說文】从攴作效。效字原从攴作。"}