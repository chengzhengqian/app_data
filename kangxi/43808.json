{"拼音": "fàn", "部首": "食", "笔画数": "12", "Unicode": "98EF", "page": "1417", "volume": "【戌集下】【食字部】", "notes": "\r\n\r\n【廣韻】扶晚切【集韻】【韻會】父遠切，𠀤音笲。【玉篇】餐飯也。【禮·曲禮】飯黍毋以箸。\n\r\n又【文王世子】文王一飯亦一飯，文王再飯亦再飯。　\n\r\n又【儀禮·少牢饋食禮·尸又食註】或言食，或言飯。食，大名，小數曰飯。【疏】食大名者，以其論語文多言食，故云食大名也。小數曰飯者，此少牢特言三飯五飯九飯之等，據一口謂之一飯，五口謂之五飯等，據小數而言，故云小數曰飯。　\n\r\n又【論語】亞飯、三飯、四飯。【註】以樂侑食之官。【白虎通】王者平旦食、晝食、晡食、暮食，凡四飯，諸侯三飯，大夫再飯。　又指本。【儀禮·士喪禮】設決麗于掔自飯持之。【註】麗，施也。掔手後節中也。飯，大擘指本也。決，以韋爲之籍，有彄，彄內端爲紐，外端有橫帶，設之以紐，擐大擘指本也。　\n\r\n又【唐韻】符萬切【集韻】【韻會】扶萬切【正韻】符諫切，𠀤煩去聲。【說文】食也。【汲冢周書】黃帝始炊穀爲飯。【禮·曲禮】毋摶飯。【疏】取飯作摶，則易得多。是欲爭飽非謙也。　\n\r\n又【儀禮·公食大夫禮】賔升，公揖退于箱，賔卒食，會飯三飲。【註】會飯謂黍稷也。　又叶扶霰切，音卞。【蘇轍詩】岸上遊人暮不歸，淸香入袖凉吹靣。投壺擊鞠綠楊隂，共盡淸尊餐白飯。　【廣韻】同𩚳。俗作飰。\n\r\n考證：〔【儀禮註】食，大名，小數曰飯。【疏】據少數而言，故云小數飯也。〕　謹照原文少數改小數。飯也改曰飯。〔【曲禮】毋摶飯。【註】取飯作摶，則易得多。〕　謹照原文註改疏。〔【儀禮·公食大夫禮】賔升，公揖退于箱，賔卒食，會飯三飯。〕　謹照原文三飯改三飲。"}