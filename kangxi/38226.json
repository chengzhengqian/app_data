{"拼音": "xīn", "部首": "辛", "笔画数": "7", "Unicode": "8F9B", "page": "1250", "volume": "【酉集下】【辛字部】", "notes": "\r\n\r\n【唐韻】息鄰切【集韻】【韻會】斯人切【正韻】斯鄰切，𠀤音新。【說文】秋時萬物成而熟，金剛味辛，辛痛卽泣出。【徐曰】言萬物初見斷制，故辛痛也。【書·洪範】金曰從革，從革作辛。【白虎通】金味所以辛者，西方煞傷成物，辛所以煞傷之也，猶五味得辛乃委煞也。　又歲、月、日之名。【爾雅·釋天】太歲在辛曰重光，月在辛曰塞。【禮·月令】其日庚辛。【註】辛之言新也。【前漢·律歷志】悉新于辛。【史記·律書】言萬物之辛生也。　\n\r\n又【正韻】葷味也。【風土記】元旦，以蔥、蒜、韭、蓼、蒿芥，雜和而食之，名五辛盤，取迎新之意。　又股象也。【說文】辛承庚，象人股。【徐曰】辛漸揫斂，故象人股，漸焦殺也。　又養筋之味也。【周禮·天官】以辛養筋。【註】辛，金味，金之纏合異物似筋，人之筋亦纏合諸骨，故以辛養之也。　\n\r\n又【正韻】苦辛，取辛酸之意。【李白詩】英豪未豹變，自古多艱辛。【杜甫詩】生離與死別，自古鼻酸辛。　又高辛，古帝號。　又姓。【史記·夏本紀贊】夏啟封支子于莘，因聲近攺爲辛。　又少辛，藥名。【本草】卽細辛也。　又叶宵前切，音先。【焦仲卿詩】奉事循公姥，進退敢自專。晝夜勤作息，伶俜縈苦辛。　【正字通】按《說文》徐註，泣出象股之說，與𨐌義反。壬癸繼辛，天道剝中有復，秋德義中寓仁，非偏屬斷制焦殺。徐曲附《說文》，非。又《爾雅》重光𨐌，《史記》攺昭陽。昭陽癸，《史記》攺尚章。上章庚，《史記》攺商橫。當有譌誤。舊註：重光一曰昭陽，使不知者疑。《爾雅》歲陽在𨐌有二名，亦非。本作𨐌，《字彙》譌省作辛，與辛音愆字形相溷，尤非。"}