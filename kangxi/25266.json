{"拼音": "gān,gǎn,gàn", "部首": "竹", "笔画数": "9", "Unicode": "7AFF", "page": "878", "volume": "【未集上】【竹字部】", "notes": "\r\n\r\n【廣韻】古寒切【集韻】【韻會】【正韻】居寒切，𠀤音干。【說文】竹梃也。【詩·衞風】籊籊竹竿。【史記·貨殖傳】竹竿萬个。　又竿牘。【莊子註】竹𥳑爲書。　又地名。【水經注】衞縣有竿城。　又與干通。【後漢·董卓傳】僭擬車服，時人號竿摩車。【註】竿摩，猶干劘也。言其相逼近也。　\n\r\n又【集韻】古旱切。與幹同。箭笴也。　\n\r\n又【集韻】居案切，音旰。衣架。【爾雅·釋器】竿謂之箷。　又叶經天切。【白居易·悟眞寺詩】或時洩光采，夜與星斗連。中頂最高峯，拄天靑玉竿。　又叶公旦切。【劉琨·答盧諶詩】亭亭孤幹，獨生無伴。綠葉繁縟，柔條修罕。朝採爾實，夕捋爾竿。竿翠豐尋，逸珠盈椀。　\n\r\n又【字彙補】居旱切，干上聲。【謝靈運詩】不怨秋夕長，恆苦夏日短。濯流激浮湍，息䕃倚密竿。"}