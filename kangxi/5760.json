{"拼音": "fèn", "部首": "大", "笔画数": "16", "Unicode": "596E", "page": "254", "volume": "【丑集下】【大字部】", "notes": "\n\n【廣韻】【集韻】【韻會】【正韻】𠀤方問切，音僨。【說文】翬也。【爾雅·釋鳥】雉，絕有力奮。羊，絕有力奮。螽醜奮。鳥張羽奮奞也。【詩·邶風】不能奮飛。【史記·樂書】羽翮奮，角觡生。　又震動也。【易·豫𧰼】雷出地奮。　又揚也。【禮·樂記】奮至德之光。　又振去塵也。【禮·曲禮】僕展軨效駕，奮衣由右上。　又姓。【左傳】楚有司馬奮揚。　又叶普麫切，音片。【孫楚·韓信贊】秦失其鹿，英雄交戰。遂寤明主，超然虎奮。　从奞在田上。俗作𡚒，非。𡚒字原从奞从旧。"}