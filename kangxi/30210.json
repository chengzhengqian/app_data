{"拼音": "pēng,pín,píng", "部首": "艸", "笔画数": "8", "Unicode": "82F9", "page": "1025", "volume": "【申集上】【艸字部】", "notes": "\r\n\r\n【唐韻】符眞切【正韻】毘賔切，𠀤音頻。【說文】本作𦿜。大萍也。【爾雅·釋草】萍蓱，其大者蘋。【本草集解】四葉合成一葉，如田字者，蘋也。【詩·召南】于以采蘋。【傳】古之將嫁女者，必先禮之于宗室，牲用魚，芼之以蘋藻。【箋】蘋之言賔也。【釋文】韓詩云：沈者曰蘋。【呂氏春秋】菜之美者，崑崙之蘋。【爾雅翼】蘋似槐葉，而連生淺水中，五月有華白色，故謂之白蘋。【楚辭·九章】登白蘋兮騁望。\n\r\n考證：〔【詩·召南】于以采蘋。【疏】韓詩云，沈者曰蘋。〕　謹照原書疏改釋文。〔【呂氏春秋】海菜之美者，崑崙之蘋。〕　謹按原文海字屬上文不屬本句，今省海字。"}