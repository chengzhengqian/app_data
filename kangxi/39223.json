{"拼音": "lín,lìn", "部首": "邑", "笔画数": "14", "Unicode": "9130", "page": "1278", "volume": "【酉集下】【邑字部】", "notes": "\r\n\r\n〔古文〕厸【唐韻】力珍切【集韻】【韻會】【正韻】離珍切，𠀤音粼。【廣韻】近也，親也。【正韻】比也。【釋名】鄰，連也。相接連也。【周禮·地官·遂人】五家爲鄰，五鄰爲里。　又連界之國，亦稱鄰。【書·蔡仲之命】睦乃四鄰。　又左右輔弼亦曰鄰。【書·益稷】臣哉鄰哉。【註】臣以人言，鄰以職言。　又車聲。與轔通。【詩·秦風】有車鄰鄰。【註】衆車聲。　\n\r\n又【集韻】【韻會】【正韻】𠀤良刃切，音吝。與甐通。【集韻】敝也。【正韻】動也。【周禮·冬官考工記】輪雖敝，不甐于鑿。【註】以輪之厚，石雖齧之，不能敝其鑿，旁使之動也。甐，本又作鄰。　又叶陵延切，音連。【陸機·挽歌】人往有反歲，我行無歸年。昔居四民宅，今託萬鬼鄰。　【正字通】本作鄰，隸作隣。今通作鄰。"}