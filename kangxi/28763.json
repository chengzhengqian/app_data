{"拼音": "bēi,bèi", "部首": "肉", "笔画数": "9", "Unicode": "80CC", "page": "977", "volume": "【未集下】【肉字部】", "notes": "\r\n\r\n【唐韻】【韻會】補妹切【正韻】邦昧切，𠀤音輩。【說文】𦟝也。从肉北聲。【韻會】身北曰背。【玉篇】背脊。【正字通】身之隂也。【釋名】背，倍也，在後稱也。【易·艮卦】艮其背。【註】背者，無見之物也。　又手背。【周禮·冬官考工記·弓人】合灂若背手文。　又壽也。【爾雅·釋詁】背，壽也。【詩·大雅】黃耉台背。\n\r\n又【魯頌】黃髮台背。【傳】台背，皆壽徵也。　又日旁氣也。【前漢·天文志】暈適背穴。【註】孟康曰：皆日旁氣也。背形如背字也。如淳曰：凡氣向日爲抱，向外爲背。　\n\r\n又【玉篇】堂北曰背。【詩·衞風】焉得諼草，言樹之背。【傳】背，北堂也，又人名。【穀梁傳·成十年】衞侯之弟黑背，帥師侵鄭。　\n\r\n又【廣韻】【集韻】蒲昧切【正韻】步昧切，𠀤音旆。【廣韻】弃背。【集韻】違也。【正韻】棄也，孤負也，反面也。【詩·小雅】噂沓背憎。【書·太甲】旣往背師保之訓。【前漢·高帝紀】君爲秦吏，今欲背之。　\n\r\n又【五音集韻】奴對切，音內。義同。　\n\r\n又【韻補】叶音必。【詩·大雅】民之罔極，職涼善背。叶下克力。　【正韻】亦作偝倍。"}