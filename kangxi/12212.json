{"拼音": "è", "部首": "手", "笔画数": "13", "Unicode": "6424", "page": "447", "volume": "【卯集中】【手字部】", "notes": "\n\n【唐韻】於革切【集韻】【韻會】【正韻】乙革切，𠀤音厄。【說文】捉也。【廣韻】持也。【史記·劉敬傳】搤天下之肮，而拊其背。【揚雄·長楊賦】搤熊羆。【註】搤，捉持之也。　又握也。【史記·周本紀】養由基釋弓搤劒曰：客安能敎我射乎。\n\n又【封禪書】莫不搤捥。【註】滿手曰搤。　與搹㧖扼𠀤通。　\n\n又【集韻】壹結切，音噎。亦持也。　又壹計切，音翳。拉也。\n\n又【集韻】【正韻】烏懈切【韻會】幺解切，𠀤音隘。㧖也。"}