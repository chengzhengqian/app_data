{"拼音": "fù", "部首": "貝", "笔画数": "15", "Unicode": "8CE6", "page": "1210", "volume": "【酉集中】【貝字部】", "notes": "\r\n\r\n【唐韻】【集韻】【韻會】𠀤方遇切，音付。責取也。【說文】斂也。【爾雅·釋言】賦，量也。【註】賦稅，所以評量。【揚子·方言】賦，動也。【註】賦斂，所以擾動民也。【書·禹貢】厥賦惟上上錯。【傳】賦，謂土地所生，以供天子。【周禮·天官·大宰】以八則治都鄙，五曰賦貢，以馭其用。【註】賦，口率出泉也。【前漢·𠛬法志】畿方千里有稅有賦，稅以足食，賦以足兵。【註】賦，謂發賦斂財也。　\n\r\n又【韻會】稟受也，給與也。【禮·中庸】天命之謂性。【註】性者，人所稟受。【朱傳】氣以成形，而理亦賦焉。　又布也。【詩·大雅】明命使賦。【傳】賦，布也。【箋】使羣臣施布之也。　又鋪𨻰也。【詩·周南·關雎序】詩有六義，二曰賦。【疏】賦之言鋪，直鋪𨻰今之政敎善惡。【班固·兩都賦序】賦者古詩之流。　又貢士曰賦。【前漢·鼂錯傳】乃以臣錯充賦。【註】如淳曰：猶言備數也。臣瓚曰：云如賦調也。"}