{"拼音": "yùn", "部首": "辵", "笔画数": "12", "Unicode": "904B", "page": "1261", "volume": "【酉集下】【辵字部】", "notes": "\r\n\r\n〔古文〕𨔪【廣韻】【正韻】禹慍切【集韻】【韻會】王問切，𠀤音韻。【玉篇】轉也，動也。【正韻】行也，用也。【易·繫辭】日月運行。【書·大禹謨】帝德廣運。【註】行之不息也。【禮·少儀】君子欠伸運笏。【註】運，動也。　\n\r\n又【說文】移徙也。【廣韻】轉輸也。【後漢·百官志】尉曹主卒徒轉運事。　\n\r\n又【正韻】天造曰運。【渾天儀】天運如車轂。　\n\r\n又【韻會】五運，五行氣化流轉之名。　又運祚，曆數也。【史記·高帝贊】漢承堯運。　\n\r\n又【集韻】地南北謂之運。【越語】廣運百里。註：遠行賦東西爲廣，南北爲運。　又叶于分切，音云。【蔡邕·述行賦】彌信宿而後闋，思逶迤以東運。見陽光之顥顥，懷少弭而有欣。　又叶于願切，音院。【阮瑀·琴歌】奕奕天門開，大魏應期運。靑蓋巡九州，在西東人怨。\n\r\n考證：〔【禮·曲禮】君子欠伸運笏。〕　謹照原文曲禮改少儀。〔【越語】廣運百里。東西爲廣，南北爲運。〕　謹照原文百里下增註字。〔【蔡邕·遠行賦】彌信宿而後闋，繇威遺以東運。陽光見之顥顥兮，怌少弭之有欣。〕　謹照原文遠改述。繇威遺改思逶迤。陽光見改見陽光。省兮字。怌改懷。之有欣改而有欣。"}