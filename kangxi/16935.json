{"拼音": "jì", "部首": "水", "笔画数": "9", "Unicode": "6D0E", "page": "619", "volume": "【巳集上】【水字部】", "notes": "\n\n【唐韻】具冀切【集韻】【韻會】巨至切，𠀤音曁。【說文】灌釜也，與漑通。【周禮·秋官·士師】祀五帝，則沃尸及王盥洎鑊水。【註】謂增其沃汁。又潤也。【管子·水地篇】越之水重濁而洎。　又及也。【張衡·東京賦】百僚師師，於斯胥洎。【註】言百官於此相連及，而來朝賀也。　又水名。【水經注】沁水，卽洎水。　\n\n又【廣韻】【集韻】【韻會】几利切【正韻】吉器切，𠀤音冀。肉汁也。【左傳·襄二十八年】去其肉，而以其洎饋。【佩觿集】作𣳻，俗作𦤌。\n\n考證：〔【周禮·秋官·士師】祀五帝，則沃尸。【註】謂增其沃汁。〕　謹按原註因有及王盥洎鑊水句，故云增其沃汁。正釋洎字也。謹增入及王盥洎鑊水六字。"}