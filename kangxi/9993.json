{"拼音": "jì", "部首": "心", "笔画数": "7", "Unicode": "5FCC", "page": "376", "volume": "【卯集上】【心字部】", "notes": "\n\n〔古文〕坖【唐韻】【集韻】【韻會】渠記切【正韻】奇寄切，𠀤音惎。【說文】憎惡也。【增韻】嫉也。【詩·周南·小星箋】以色曰妒，以行曰忌。　\n\n又【廣韻】忌諱也。【周禮·春官·小史】詔王之忌諱。【疏】謂告王以先王之忌諱也。\n\n又【地官·誦訓】掌道方慝，以詔辟忌。【註】不避其忌，則其方以爲苟于言語也。　又憚也。【左傳·昭六年】民知有辟，則不忌于上。　又怨也。【晉語】小人忌而不思。【註】怨也。　又戒也。【書·呂𠛬】敬忌罔有擇言在身。【註】忌之言戒也。　又敬也。【左傳·昭元年】非羇何忌。【註】言不敬羇客，當誰敬哉。　又忌日，親喪日也。【禮·祭義】君子有終身之喪，忌日之謂也。　又姓。【風俗通】周公忌父之後，以王父字爲氏。　又龍忌，謂禁火日也。【後漢·周舉傳】有龍忌之禁。　\n\n又【集韻】居利切【正韻】吉器切，𠀤音懻。語助辭。【詩·鄭風】叔善射忌。　\n\n又【五音集韻】巨己切，音芑，亦戒也。【詩·大雅】維此聖人，瞻言百里。維彼愚人，覆狂以喜。匪言不能，胡斯畏忌。　【說文】己心爲忌。會意。"}