{"拼音": "huàn", "部首": "手", "笔画数": "12", "Unicode": "63DB", "page": "442", "volume": "【卯集中】【手字部】", "notes": "\n\n【廣韻】【集韻】【韻會】【正韻】𠀤胡玩切，音逭。讀若完去聲。【說文】易也。【晉書·阮孚傳】嘗以金貂換酒。　\n\n又【前漢·敘傳】項氏畔換。【註】孟康曰：畔，反也。換，易也。師古曰：畔換，强恣貌。猶言跋扈也。【左思·魏都賦】雲散叛換。【註】叛換，猶恣睢也。【集韻】作愌。　又于眷切，音院。【蘇轍·送孫提𠛬詩】依依東軒竹，凜凜故人面。詔書遂公私，使節許新換。从手从側人从穴从廾。俗作换，非。\n\n考證：〔【左思·魏都賦】雲散叛換。【註】換，猶恣睢也。〕　謹照原文註下增叛字。"}