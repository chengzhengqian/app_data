{"拼音": "lào,luò", "部首": "糸", "笔画数": "12", "Unicode": "7D61", "page": "922", "volume": "【未集中】【糸字部】", "notes": "\r\n\r\n【廣韻】盧各切【集韻】【正韻】歷各切，𠀤音洛。【說文】絮也。一曰麻未漚也。【急就篇註】絡卽今之生䌤也。一曰今之綿紬是也。　\n\r\n又【史記·扁鵲傳】中經維絡。【註】十二經脈，十二絡脈。　\n\r\n又【前漢·揚雄傳】緜絡天地。【註】謂包絡之也。　\n\r\n又【楚辭·招䰟】鄭綿絡些。【註】絡，縛也。　\n\r\n又【班固·西都賦】籠山絡野。【註】絡，繞也。　\n\r\n又【班固·東都賦】衍地絡。【註】絡，網也。　\n\r\n又【揚子·方言】繘或謂之絡。　\n\r\n又【揚子·方言】絡謂之格。【註】所以轉篗車也。　【廣韻】又姓。　\n\r\n又【集韻】克各切，音恪。義同。　\n\r\n又【韻補】叶魯故切。【楚辭·招䰟】秦篝齊纓，鄭綿絡些。"}