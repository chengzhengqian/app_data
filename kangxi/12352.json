{"拼音": "fǔ,hū", "部首": "手", "笔画数": "15", "Unicode": "64AB", "page": "456", "volume": "【卯集中】【手字部】", "notes": "\n\n〔古文〕𨑟【唐韻】芳武切【集韻】【韻會】斐父切，𠀤音捬。【說文】安也。【增韻】慰勉也。【禮·文王世子】西方有九國焉，君王其終撫諸。【註】撫猶有也。【疏】撫爲存撫，故爲有也。【左傳·文十二年】鎭撫其社稷。　\n\n又【說文】一曰循也。【書·臯陶謨】撫于五辰。　\n\n又【廣韻】持也。　又按也。【禮·曲禮】君撫僕之手。【又】客跪撫席而辭。【疏】以手按止之也。【又】國君撫式。【註】撫，猶據也。　又拍也。【儀禮·鄕射禮】左右撫矢而乗之。　\n\n又【揚子·方言】拊撫，疾也。【郭璞註】謂急疾也。　又州名。漢豫章郡，隋置撫州。　\n\n又【集韻】蒙逋切。與摹同。【韻會】通作拊。"}