{"拼音": "láng,làng", "部首": "邑", "笔画数": "9", "Unicode": "90DE", "page": "1272", "volume": "【酉集下】【邑字部】", "notes": "\r\n\r\n【唐韻】【正韻】魯當切【集韻】【韻會】盧當切，𠀤音廊。【說文】魯亭。【左傳·隱元年】費伯帥師城郞。【註】魯地。高平方與縣東南有郁郞亭。　又夜郞，地名。屬牂牁郡。　又官名。【韻會】秦初置郞中令，其屬官有三署郞。漢官尚書郞。初，三署郞旣選入臺，稱郞中，歲滿，稱侍郞。隋文帝諱中字，惟置侍郞。煬帝置六侍郞，其諸曹直曰郞，除侍字。又員外郞，亦隋置。　又男子之稱。【唐書·房𤣥齡傳】高孝基曰：僕閱人多矣，無如此郞者。　又婦謂夫爲郞。【晉書·列女傳】謝道韞曰：天壤之閒，乃有王郞。　又僕稱主亦曰郞。【唐書·宋璟傳】鄭善果曰：中丞奈何卿五郞。璟曰：君非其家奴，何郞之云。　\n\r\n又【正韻】與廊通。【前漢·東方朔傳】陛下今累郞臺，恐其不高。　又姓。【廣韻】魯懿公孫費伯城郞居之，因氏。又漢有郞顗。\n\r\n考證：〔【春秋·隱元年】費伯帥師城郞。【註】魯地高平方輿縣東南有郁郞亭。〕　謹照原文春秋改左傳。方輿改方與。〔【史記·司馬相如傳】陛下築郞臺，恐其不高。〕　謹按所引出前漢東方朔傳，今据改。並照原文陛下增今字。築字改累字。"}