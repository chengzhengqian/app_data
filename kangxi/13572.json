{"拼音": "huì", "部首": "日", "笔画数": "11", "Unicode": "6666", "page": "496", "volume": "【辰集上】【日字部】", "notes": "\n\n【唐韻】荒內切【集韻】【韻會】呼內切【正韻】呼對切，𠀤音誨。【說文】月盡也。【釋名】晦，灰也。火死爲灰，月光盡似之也。【左傳·成十六年】陳不違晦。【註】晦，月終。　\n\n又【易·隨卦】君子以嚮晦入宴息。【註】晦，晏也。　\n\n又【詩·陳風】風雨如晦。【傳】晦，昏也。　\n\n又【詩·周頌】遵養時晦。【傳】晦，昧也。　\n\n又【左傳·成十四年】《春秋》之稱，微而顯，志而晦。【註】晦亦微，謂約言以紀事，事敘而名微。　\n\n又【左傳·昭元年】六氣，曰隂、陽、風、雨，晦、明也。【註】晦，夜也。　\n\n又【公羊傳·僖十五年】晦者何，冥也。　\n\n又【爾雅·釋天】霧謂之晦。　\n\n又【班固·幽通賦】鮮生民之晦在。【註】晦，亡幾也。"}