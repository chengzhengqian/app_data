{"拼音": "yīng,yìng", "部首": "心", "笔画数": "17", "Unicode": "61C9", "page": "405", "volume": "【卯集上】【心字部】", "notes": "\n\n【廣韻】【集韻】【韻會】【正韻】𠀤於陵切，音膺。【說文】當也。从心𤸰聲。【徐曰】𤸰，鷹字也。本作𤻮，今作應。　又料度辭也。【唐詩】應須，祇應，皆是也。　\n\n又【周語】其叔父實應且憎。【註】猶受也。　又國名。【括地志】故應城，因應山爲名，在汝州葉縣。　又姓。出南頓，本周武王後。【左傳·僖二十四年】邗晉應韓，武之穆也。漢有應曜，與四皓偕隱，曜獨不出，八代孫應劭，集解漢書。　又通作膺。【書·武成】誕膺天命。【註】當也。　\n\n又【廣韻】【集韻】【韻會】【正韻】𠀤於證切，音譍。【集韻】答也。【廣韻】物相應也。【易·咸卦】二氣感應以相與。　又樂名。【周禮·春官·笙師應樂註】應長六尺五寸，象柷，有椎連底，左右相擊，以應柷也。【樂書】應樂，猶鷹之應物，其獲也小，故小鼓小舂謂之應，所以應大也。小鼙曰應鼓。【周禮·春官·小師】擊應鼓。【註】鼙也。　又天子之門曰應門。【詩·大雅】廼立應門。【註】正門也。　又州名。鴈門地，唐置應州。　又叶於容切，音雍。【易·蒙卦】童蒙求我，志應也。初筮告，以剛中也。【陸賈新語】事以類相從，聲以音相應。◎按應字，向來經史皆作平去二音。《正字通》止作去聲，誤。"}