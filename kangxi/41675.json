{"拼音": "qiāo,qiǎo,què", "部首": "隹", "笔画数": "11", "Unicode": "96C0", "page": "1364", "volume": "【戌集中】【隹字部】", "notes": "\r\n\r\n【唐韻】卽略切【集韻】【韻會】【正韻】卽約切，𠀤音爵。【說文】依人小鳥也。从小，隹。讀與爵同。【古今注】雀，一名家賔。【埤雅】雀，物之淫者。【詩·召南】誰謂雀無角。【左傳·襄二十五年】如鷹鸇之逐鳥雀也。　\n\r\n又【書·顧命】二人雀弁。【傳】雀韋弁。【疏】雀，言如雀頭色也。　\n\r\n又【周禮·春官·巾車】漆車藩蔽豻𧜀雀飾。　\n\r\n又【戰國策】雀立不轉。【註】雀立，踊也。　\n\r\n又【揚子·方言】鸝黃，或謂之楚雀。【爾雅·釋鳥】鵹黃，楚雀。【註】卽倉庚也。　\n\r\n又【爾雅·釋鳥】鷣，負雀。【註】鷣，鷂也。善捉雀，因名。　\n\r\n又【爾雅·釋鳥·桑鳸竊脂註】俗謂之靑雀。　\n\r\n又【爾雅·釋鳥·桃蟲鷦註】鷦𪃦，桃雀也。俗呼爲巧婦。【疏】方言說，巧婦之名，自關而東謂之工爵，自關而西或謂之韈雀。　\n\r\n又【揚雄·羽獵賦】𤣥鸞，孔雀。\n\r\n又【臨海異物志】南海有黃雀魚，六月化爲黃雀，十月入海爲魚。　\n\r\n又【爾雅·釋草】蘥，雀麥。【註】卽燕麥也。　又朱雀，南方宿名。【禮·曲禮】前朱雀而後𤣥武。\n\r\n考證：〔【揚雄·校獵賦】𤣥鸞，孔雀。〕　謹照原文校獵賦改羽獵賦。"}