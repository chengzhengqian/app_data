{"拼音": "fú", "部首": "木", "笔画数": "11", "Unicode": "6874", "page": "527", "volume": "【辰集中】【木字部】", "notes": "\n\n【唐韻】縛謀切【集韻】【韻會】【正韻】房尤切，𠀤音浮。【說文】棟名。【爾雅·釋宮】棟謂之桴。【註】謂屋脊也。【班固·西都賦】列棼橑以布翼，荷棟桴而高驤。　又擊鼓杖。與枹同。【禮·禮運】蕢桴而土鼓。　又聚土器也。【詩·大雅】捄之陾陾。【鄭箋】捄，桴也。築牆者桴聚壤土，盛之以虆，而投諸板中。　又桴思，屛也。【禮·明堂位屛註】屛謂之樹，今桴思也。　\n\n又【唐韻】引《逸周書·王會解》康民以桴苡。桴苡卽所謂芣苢也。其實如李，食之宜子。　\n\n又【宋·陸游·老學庵筆記】浮炭者，謂投之水中而浮，今人謂之桴炭。【白居易詩】日暮半爐桴炭火，是也。　\n\n又【唐韻】【集韻】【韻會】【正韻】𠀤芳無切，音敷。編竹木代舟也。大曰筏，小曰桴。【論語】乗桴浮于海。【管子·小匡篇】方舟投柎，乗桴濟河。　又與附通。【詩·小雅】毋敎猱升木，如塗塗附。【鄭箋】附，木桴也。符遇切。　又桴筏之桴亦叶音浮。【易林】水深無桴，蹇難何游。商伯失利，庶人愁憂。"}