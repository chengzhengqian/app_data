{"拼音": "dí,tì", "部首": "犬", "笔画数": "7", "Unicode": "72C4", "page": "707", "volume": "【巳集下】【犬字部】", "notes": "\n\n【唐韻】徒歷切【集韻】【韻會】亭歷切，𠀤音敵。【爾雅·釋地】八狄。【禮·王制】北方曰狄。【明堂位】五狄。【周禮·職方氏】六狄。【書·仲虺之誥】南面而征，北狄怨。【春秋·莊三十二年】狄伐郉。【穀梁傳·莊十年】荆者，楚也。何爲謂之荆，狄之也。　又下士。【書·顧命】狄設黼扆綴衣。【傳】狄，下士。【禮·祭統】狄者，樂吏之賤者也。　又鹿名。【爾雅·釋獸】絕有力，狄。【疏】絕異壯大有力者名狄也。　又地名。【史記·陳涉世家】周市北徇地，至狄。【註】徐廣曰：今之臨濟。　又人名。【史記·殷本紀】殷契母曰𥳑狄。　又姓。【左傳·襄十年】狄虒彌建大車之輪。【註】狄虒彌，魯人。【史記·張湯傳】博士狄山。【廣韻】春秋時狄國之後。　又與翟通。【禮·玉藻】夫人揄狄。【疏】揄，讀如搖。狄，讀如翟。謂畫搖翟之雉于衣。\n\n又【樂記】干戚旄狄以舞之。【疏】狄，羽也。【前漢·地理志】羽畎夏狄。　又泉名。在洛陽。【公羊傳·僖二十九年】盟於狄泉。○按二傳作翟。　\n\n又【集韻】【正韻】𠀤他歷切，音惕。【集韻】本作逖。遠也。【詩·大雅】舍爾介狄，維子胥忌。【傳】狄，遠也。　\n\n又【詩·魯頌】桓桓于征，狄彼東南。【箋】狄，當爲剔。剔，治也。【釋文】韓詩云：鬄除也。　\n\n又【禮·樂記】流辟邪散，狄成滌濫之音作。【註】狄滌，往來疾貌。　又與易通。【王充·論衡】狄牙之調味也。經史俱作易牙。\n\n考證：〔【左傳·襄十年】狄虒彌大車之輪。〕　謹照原文大上增建字。"}