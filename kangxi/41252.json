{"拼音": "duì,suì,zhuì", "部首": "阜", "笔画数": "4", "Unicode": "961F", "page": "1357", "volume": "【戌集中】【阜字部】", "notes": "\r\n\r\n【唐韻】【集韻】【韻會】徒對切【正韻】杜對切，𠀤音憝。【說文】从高隊也，失也。　\n\r\n又【玉篇】部也。百人也。【廣韻】羣隊也。【左傳·文十六年】楚子乗馹，會師於臨品，分爲二隊。【註】隊，部也。兩道攻之。【司馬相如·上林賦】車按行，騎就隊。　\n\r\n又【集韻】【正韻】𠀤直類切，音懟。【集韻】落也。【禮·檀弓】退人若將隊諸淵。\n\r\n又【樂記】上如抗，下如隊。【釋文】隊，直媿反。【左傳·成十二年】俾隊其師。【集韻】本作墜。亦作隧。　\n\r\n又【集韻】徐醉切，音遂。與隧同。詳隧字註。　\n\r\n又【前漢·王莽傳】分爲六尉六隊。【註】隊，音遂。　\n\r\n又【𥡆天子傳】得絕銒山之隊。【註】隊，謂谷中險阻道也。　\n\r\n又【集韻】杜罪切，憝上聲。羣也。\n\r\n考證：〔【左傳·文十五年】楚子乗驛，會師於臨品，分爲二隊。〕　謹照原文十五年改十六年。乗驛改乗馹。"}