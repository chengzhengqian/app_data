{"拼音": "xù", "部首": "攴", "笔画数": "11", "Unicode": "654D", "page": "470", "volume": "【卯集下】【攴字部】", "notes": "\n\n【唐韻】徐呂切【集韻】【韻會】【正韻】象呂切，𠀤音序。【說文】次第也。【爾雅·釋詁】敍，緒也。【疏】敍，謂次敍。【書·舜典】百揆時敍。【疏】皆得次序。　\n\n又【周禮·天官·小宰】以官府之六敍正羣吏。【註】敍，秩次也。　\n\n又【周禮·天官·宮伯】行其秩敍。【註】敍，才等也。\n\n又【正字通】凡書策，舉其綱要，列卷首爲敍。或作序。　\n\n又【釋名】敍，抒也，抒洩其實，宣見之也。○按《說文》敍，从攴从余。《五經文字》作敘，入又部，非。《正字通》因周伯琦說，从攵从余。今遵《說文》改正。"}