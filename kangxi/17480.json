{"拼音": "liú,yóu", "部首": "水", "笔画数": "12", "Unicode": "6E38", "page": "635", "volume": "【巳集上】【水字部】", "notes": "\n\n〔古文〕汓【唐韻】以周切【集韻】【韻會】夷周切，𠀤音猷。水名。【水經注】淮水於淮浦縣枝分，北爲游水。　又浮行也。【爾雅·釋水】順流而下曰遡游。【詩·秦風】遡游從之。　\n\n又【周禮·天官】閽人，王宮每門四人，囿游亦如之。【註】游，離宮也。　\n\n又【管子·首憲篇】分理以爲十游，游爲之宗。　\n\n又【尚書·考靈曜】地有四游，常動而人不知。　又玩物適情之意。【禮·少儀】士依於德，游於藝。　又閒曠也。【禮·王制】無游民。　又自適貌。【詩·小雅】愼爾優游。　又枝葉扶疏貌。【詩·鄭風】隰有游龍。【傳】龍紅草也。【箋】游，猶放縱也。言紅草放縱枝葉于隰中。　\n\n又【集韻】徐由切，音囚。義同。　\n\n又【集韻】【正韻】𠀤力求切，音留。旌旗之旒也。本作斿。亦作旒。【左傳·桓二年】鞶厲游纓。　又九游，星也。【史記·天官書】九游九星，在玉井西南。　\n\n又【韻補】叶延知切，音移。【司馬相如·上林賦】拖蜺旌，靡雲旗。前皮軒，後道游。　又叶衣虛切，音於。【萬震南州異物志贊】合浦之人，習水善游。上視層潭，如猿仰株。\n\n考證：〔【禮·少儀】少依于德，游於藝。〕　謹照原文少改士。于改於。"}