{"拼音": "yì", "部首": "言", "笔画数": "20", "Unicode": "8B6F", "page": "1183", "volume": "【酉集上】【言字部】", "notes": "\r\n\r\n【唐韻】羊昔切【集韻】【韻會】【正韻】夷益切，𠀤音繹。【說文】傳譯四夷之言者。【揚子·方言】傳也。又見也。【註】傳宣語卽相見。【禮·王制】北方曰譯。【疏】通傳北方語官謂之譯。譯，𨻰也。謂𨻰說外內之言。劉氏曰：譯，釋也。猶言謄也。謂以彼此言語相謄釋而通之也。越裳氏重九譯而朝是也。【周禮·秋官·象胥·賈疏】北方曰譯者，譯卽易，謂換易言語，使相解也。　\n\r\n又【正字通】凡詁釋經義亦曰譯。　又官名。【前漢·百官公卿表】大鴻臚屬官有行人譯官。又典屬國屬官有九譯令。　又叶弋灼切，音藥。【張華·七命】語不傳於輶軒，地不被乎正朔，莫不駿奔稽顙，委質重譯。　【說文】本作𧬳。"}