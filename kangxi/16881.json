{"拼音": "yāng,yǎng", "部首": "水", "笔画数": "8", "Unicode": "6CF1", "page": "618", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤於良切，音央。【說文】滃也。雲氣起貌。　又泱泱，水深廣也。【詩·小雅】維水泱泱。　又宏大也。【左傳·襄二十九年】泱泱乎大風。　\n\n又【集韻】於郞切，音鴦。義同。　\n\n又【廣韻】烏朗切【集韻】【韻會】倚朗切【正韻】於黨切，𠀤音坱。泱漭，廣大貌。【馮衍·顯志賦】覽河華之泱漭。　又淴泱，水漂疾貌。【郭璞·江賦】潏湟淴泱。　\n\n又【集韻】於驚切，音英。泱泱，雲貌。【潘岳·射雉賦】天泱泱以垂雲。【註】泱與英古字通。別作霙。　又於浪切，盎去聲。水貌。"}