{"拼音": "chì", "部首": "斤", "笔画数": "5", "Unicode": "65A5", "page": "479", "volume": "【卯集下】【斤字部】", "notes": "\n\n【廣韻】【集韻】【韻會】【正韻】𠀤昌石切，音尺。同㡿。逐也，遠也。【左傳·昭十六年】大國之求，無禮以斥之。何饜之有。【史記·淮南王傳】王使郞中令斥免。【註】屛斥。　\n\n又【書·禹貢】海濱廣斥。【釋文】斥謂地鹹。【前漢·𠛬法志】除山川沈斥。　\n\n又【周禮·冬官考工記·弓人】斥蠖。【註】屈蟲也。　\n\n又【左傳·襄十一年】納斥𠋫。【註】不相備也。【史記·李廣傳】然亦遠斥𠋫，未嘗遇害。【註】索隱曰：斥，度也。𠋫，視也，望也。　\n\n又【左傳·襄三十一年】𡨥盜充斥。【註】充滿斥見，言其多。　\n\n又【史記·司馬相如傳】除邊關之益斥。【註】斥，廣也。　\n\n又【前漢·惠帝紀】視作斥土者。【註】如淳曰：斥，開也。　\n\n又【後漢·孔融傳】擬斥乗輿。【註】斥，指也。　\n\n又【張衡·西京賦】絕阬踰斥。【註】斥，澤厓也。　又山名。【爾雅·釋地】東北之美者，有斥山之文皮焉。○按《釋文》音尺。《廣韻》《集韻》入禡韻，充夜切，俱書作𢇛，疑誤。　又姓。【正字通】見姓纂。　\n\n又【集韻】闥各切，音託。【莊子·田子方】揮斥八極。【註】揮斥，猶放縱也。　\n\n又【集韻】恥格切。與坼同。詳土部坼字註。　\n\n又【韻補】叶敕略切。【史記·自序】王遷辟淫，良將是斥。叶上爵。"}