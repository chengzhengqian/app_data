{"拼音": "lì", "部首": "厂", "笔画数": "5", "Unicode": "5389", "page": "163", "volume": "【子集下】【厂字部】", "notes": "\n\n【唐韻】【集韻】【韻會】力制切【正韻】力霽切，𠀤音例。【說文】旱石也。从厂，蠆省聲。【徐曰】旱石，麤悍石。【玉篇】磨石也。【詩·大雅】取厲取鍛。又磨也。【左傳·成十六年】秣馬厲兵。【荀子·性惡篇】鈍金必將待礱厲然後利。\n\n又【說文】嚴也。【論語】聽其言也厲。\n\n又【廣韻】烈也，猛也。【禮·表記】不厲而威。\n\n又【玉篇】危也。【易·乾卦】厲无咎。\n\n又【爾雅·釋詁】厲，作也。【註】穀梁傳曰：始厲樂矣。【疏】興作也。【方言】厲，𠨐，爲也。甌越曰𠨐，吳曰厲。\n\n又【玉篇】虐也。【孟子】厲民以自養也。\n\n又【玉篇】上也。【詩·衞風】在彼淇厲。【韻會】岸危處曰厲。\n\n又【詩·衞風】深則厲。【註】以衣涉水，由帶以上曰厲。\n\n又【周禮·秋官·司厲註】犯政爲惡曰厲。\n\n又【爾雅·釋天】月在戌曰厲。\n\n又【韻會】醜惡也。【莊子·天地篇】厲之人夜半生子，恐其似己。\n\n又【史記·嚴安傳】民不夭厲。【註】厲，病也。\n\n又【前漢·儒林傳】以厲賢才焉。【註】師古曰：厲，勸勉之也。\n\n又【息夫躬傳】鷹隼橫厲。【註】師古曰：厲，疾飛也。\n\n又【正韻】厲鬼。【左傳·昭七年】子產曰：鬼有所歸，乃不爲厲。\n\n又【正韻】鞶厲，帶重也。【左傳·桓二年】鞶厲斿纓。又姓。【廣韻】漢有魏郡太守厲溫。\n\n又【集韻】【正韻】𠀤落蓋切，音賴。【前漢·地理志】厲鄕，故厲國也。【註】師古曰：厲，讀曰賴。\n\n又【史記·范雎傳】漆身爲厲。【註】厲，音賴。言以漆塗身，而生瘡爲病癩。\n\n又【韻會】力孽切【正韻】良薛切，𠀤音列。【韻會】嚴也。一曰囊垂飾。【詩·小雅】心之憂矣，如或結之。今兹之正，胡然厲矣。【左思·蜀都賦】巴姬彈絃，漢女擊節。起西音於促柱，歌江上之𩙂厲。【註】𩙂厲，歌聲淸越也。\n\n考證：〔【易·乾卦】厲旡咎。〕　謹照原文旡改无。"}