{"拼音": "méi", "部首": "木", "笔画数": "8", "Unicode": "679A", "page": "516", "volume": "【辰集中】【木字部】", "notes": "\n\n【廣韻】莫杯切【集韻】【韻會】【正韻】謨杯切，𠀤音梅。【說文】幹也，可爲杖。从木从攴。【詩·大雅】施于條枚。【徐曰】自條而出也，枝曰條，幹曰枚。　又个也。【書·大禹謨】枚卜功臣。【註】一一卜之也。【前漢·食貨志】二枚爲一朋。【五行志】拔宮中樹，七圍以上十六枚。　又枚筮，不指其事，汎卜吉凶也。【左傳·昭十二年】南蒯枚筮之。　又馬箠曰枚。【左傳·襄十八年】以枚數闔。　又銜枚，枚狀如箸，口橫銜之，繣結於項也。【周禮·秋官】銜枚氏掌司囂。　又鐘乳也。【周禮·冬官考工記】鐘帶謂之篆，篆閒謂之枚。　又枚枚，礱密也。【詩·魯頌】閟宮有侐，實實枚枚。　又屋內重檐曰雙枚。【何晏·景福殿賦】雙枚旣修。　又姓。【統譜】周枚被，漢枚乗。\n\n考證：〔【左傳·襄十一年】〕　謹照原文十一年改十八年。"}