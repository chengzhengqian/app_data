{"拼音": "shěng", "部首": "目", "笔画数": "10", "Unicode": "771A", "page": "804", "volume": "【午集中】【目字部】", "notes": "\r\n\r\n【唐韻】【集韻】【韻會】【正韻】𠀤所景切，生上聲。【說文】目病生翳也。　\n\r\n又【廣韻】過也，災也。【易·訟卦】无眚。【釋文】子夏傳云：妖祥曰眚。馬云：災也。鄭云：過也。【書·舜典】眚災肆赦。【傳】眚謂過誤。【左傳·僖三十三年】不以一眚掩大德。【註】眚謂微傷。【後漢·郞顗傳】景雲降集，眚沴息矣。【註】眚沴，謂災氣。　又妖病也。【前漢·外戚傳】中山小王未滿歲有眚病。【孟康註】妖病也。蘇林曰：名爲肝厥，發時唇口手足指甲皆靑。　又裁省也。【周禮·地官·大司徒】荒政十二，七曰眚禮。【註】荒政，殺禮也。　又通作㾪，瘦謂之㾪。【周禮·夏官·大司馬】馮弱犯寡則眚之。【註】眚，損也。四面削其地，猶人眚瘦也。　又通作省。詳省字註。　\n\r\n又【集韻】息井切，騂上聲。義同。"}