{"拼音": "yù", "部首": "示", "笔画数": "17", "Unicode": "79A6", "page": "846", "volume": "【午集下】【示字部】", "notes": "\r\n\r\n【集韻】牛據切【韻會】【正韻】魚據切，𠀤音禦。扞也，拒也。【易·蒙卦】利禦𡨥。【註】爲之扞禦，則物咸附之。【左傳·隱九年】北戎侵鄭，鄭伯禦之。　又止也。【易·繫辭】以言乎遠，則不禦。【疏】謂無所止息也。【左傳·昭十六年】孔張後至，立於客閒，執政禦之。【註】禦，止也。　\n\r\n又【廣韻】魚巨切【集韻】偶舉切【韻會】魚許切【正韻】偶許切，𠀤音語。義同。　\n\r\n又【說文】祀也。　又古通御。【詩·邶風】亦以御冬。【毛傳】御，禦也。　亦通語。【史記·東越傳】禦兒侯。【正義】禦，今作語。　\n\r\n又【韻會】禦亦作圄，守之也。　亦作圉。【前漢·王莽傳】不畏强圉。\n\r\n又【莊子·繕性篇】其來不可圉。○按《說文》圄，守也。圉，令圉也。禦，祀也。今文圄爲囹圄字，圉爲牧圉字，禦爲守禦字，相承久矣，而禦祀義不復見。"}