{"拼音": "fú", "部首": "竹", "笔画数": "11", "Unicode": "7B26", "page": "880", "volume": "【未集上】【竹字部】", "notes": "\r\n\r\n【廣韻】防無切【集韻】馮無切【正韻】逢夫切，𠀤音扶。【說文】符，信也。漢制以竹，長六寸，分而相合。【釋名】符，付也。書所敕命于上，付使傳行之也。【玉篇】符，符節也。分爲兩邊，各持一以爲信。【篇海】符者，輔也，所以輔信。又驗也，證也，合也。【六書音義】符之爲言扶也，兩相符合而不差也。【周禮·地官】門關用符節。【註】符節者，如今諸官詔符也。【史記·五帝紀】黃帝合符釜山。【註】合諸侯符契圭璋而朝于釜山。【高祖紀】六年，剖符行封。【孝文紀】初與郡國守相爲銅虎符、竹使符。【註】張晏曰：符以代古之圭璋，从𥳑易也。師古曰：竹使符，與郡守各分其半，右留京師，左以與之。　又符瑞。【禮·記註】萬物之符長。【疏】符謂甘露、醴泉之屬。　又符籙。【帝王世紀】黃帝討蚩尤，西王母以符授之，乃立請祈之壇，親自受符。　又木膚也。【山海經】丹木赤符而黑理。　又書名。【黃帝泰階六符經】【隂符經】【春秋·感精符】。　又官名。【前漢·趙堯傳】堯爲符璽御史。　又姓。【廣韻】魯頃公之孫雅仕，秦爲符璽令，因而氏焉。　又地名。【前漢·地理志】沛郡有符離縣，犍爲郡有符縣，巴郡有符特山。【趙充國傳】匈奴發騎，旁塞至符奚盧山。【北史·隋本紀】開皇十五年，旅王符山。【山海經】符禺之山，符禺之水出焉，北流注于渭。　又獸名。【後漢·班超傳】月氏貢符拔。【註】符拔，形似麟而無角。　又竹名。【廣東新語】雙髻峰下百十步，劉仙壇側有符竹，竹不甚高大，止數尺，葉上有文如蝸涎，如古篆籀，其行或複或單，或疎或密，葉葉不同，若今巫覡所書符者。一竹中有一葉二葉，或數十竹中無一葉，葉雖枯而文色不改。文多白，與葉色不同。山人謂之竹葉符，每以餉客。　又敷無切。【史記·律書】萬物剖符甲而生。【註】符，音孚。　又叶房尤切。【陳琳·大荒賦】考律歷于鳳鳥兮，問民事于九鳩。傷典墳之圯墜兮，關大聖之顯符。"}