{"拼音": "chà,jí,là,qù,zhà", "部首": "虫", "笔画数": "14", "Unicode": "8721", "page": "1086", "volume": "【申集中】【虫字部】", "notes": "\r\n\r\n【集韻】【正韻】𠀤七慮切，音覻。【說文】蠅胆也。【周禮·秋官·蜡氏註】蜡，骨肉腐臭，蠅蟲所蜡也。《月令》曰：掩骼埋骴，此官之職也。　又助駕切，音乍。年終祭名。【禮·禮運】仲尼與于蜡賔。【註】夏曰淸祀，殷曰嘉平，周曰蜡，秦曰臘。【郊特牲】蜡也者，索也。歲十二月，合聚萬物而索饗之也。　\n\r\n又【玉篇】子六切，音蹙。蟲名。　蜡祭之蜡。【廣韻】或作䄍。【六書正譌】从虫昔聲。別作䄍，从示，非。\n\r\n考證：〔【說文】蠅膽也。〕　謹照原文膽改胆。\n\r\n（蠟）【唐韻】盧盍切【集韻】【韻會】力盍切，𠀤音臘。【玉篇】蜜滓也。【陸佃云】蜂之化蜜，必取匽豬之水，注之蠟房，而後成蜜。故謂之蠟者，蜜之蹠也。【本草】蟲白蠟。【李時珍曰】蠟樹，四時不凋，五月開白花，成叢結實。其蟲大如蟣蝨，延緣樹枝，食汁吐涎，剝取其渣，煉化成蠟。又蜜蠟，生於蜜中。又水蠟，樹葉微似楡，及甜櫧樹，皆可放蟲產蠟。【晉書·阮孚傳】孚性好屐，或有詣阮，正見自蠟屐，曰：一生當著幾兩屐。【石崇傳】崇奢靡，以蠟代薪。【南史·王僧虔傳】少時，以燭淚澆成蠟鳳凰。　又蠟梅，花名。【蘇軾詩】蜜蜂採花作黃蠟，黃蠟爲花亦其物。　又蠟觜，鳥名。【本草】桑扈，一名蠟觜雀，其觜或凝黃如蠟。　【廣韻】俗作䗶。"}