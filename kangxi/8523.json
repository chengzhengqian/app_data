{"拼音": "zhàng", "部首": "巾", "笔画数": "7", "Unicode": "5E10", "page": "332", "volume": "【寅集中】【巾字部】", "notes": "\n\n【廣韻】【集韻】【韻會】【正韻】𠀤知亮切，音脹。【釋名】帳，張也。張施於牀上也。【玉篇】帷也，張也，幬也。【爾雅·釋訓】幬謂之帳。【註】今江東亦謂帳爲幬。【淮南子·道應訓】齊伐楚，市偷請爲君行薄技，乃夜解齊君之幬帳而獻之。　又與張通。【史記·高帝紀】復留止張，飮三日。【註】張，幃帳也。　又計簿也。【前漢·武帝紀】明堂朝諸侯，受郡國計。【註】計，若今之諸州計帳也。\n\n考證：〔【爾雅·釋器】幬謂之帳。〕　謹照原書釋器改釋訓。"}