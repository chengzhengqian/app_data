{"拼音": "wèi", "部首": "水", "笔画数": "12", "Unicode": "6E2D", "page": "635", "volume": "【巳集上】【水字部】", "notes": "\n\n【廣韻】【集韻】【韻會】𠀤于貴切，音胃。水名。【春秋·說題辭】渭之爲言布也。【說文】水出隴西首陽渭首亭南谷。【周禮·夏官·職方氏】雍州，其浸渭洛。【書·禹貢】導渭自鳥䑕同穴。　又州名。【廣韻】秦始置隴西郡，後魏置渭州。【廣輿記】今爲鞏昌府。又府有通渭縣。又渭源縣，屬臨洮。渭南縣，屬西安。　又濩渭，衆波聲。【木華·海賦】瀖泋濩渭。　\n\n又【埤蒼】沸渭，不安貌。【王褒·洞簫賦】若雷霆輘鞫，佚豫以沸渭。\n\n考證：〔【說文】水出隴西首陽謂首亭南谷。〕　謹照原文謂改渭。"}