{"拼音": "jiǎng,qiǎng", "部首": "衣", "笔画数": "17", "Unicode": "8941", "page": "1123", "volume": "【申集下】【衣字部】", "notes": "\r\n\r\n【唐韻】居兩切【集韻】舉兩切，𠀤音鏹。【玉篇】襁褓，負兒衣也。【論語】則四方之民，襁負其子而至矣。【何晏註】負者以器曰襁。【疏】《博物志》云：襁織縷爲之，廣八寸，長丈二，以約小兒於背。【前漢·宣帝紀】曾孫雖在襁褓，猶坐收繫郡邸獄。【李奇註】襁，絡也，以繒布爲之，絡負小兒。【師古註】卽今小兒繃也。　【六書正譌】通作繦，非。襁字从強作。"}