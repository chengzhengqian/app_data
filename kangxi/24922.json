{"拼音": "tiāo,tiǎo,yáo", "部首": "穴", "笔画数": "11", "Unicode": "7A95", "page": "865", "volume": "【午集下】【穴字部】", "notes": "\r\n\r\n【唐韻】【韻會】【正韻】𠀤徒了切，掉上聲。窈窕也，深極也，閒也。【詩·周南】窈窕淑女。【傳】窈窕，幽閒也。【爾雅·釋言】窕，閒也。【揚子·方言】窕，美好也。【廣韻】善心曰窈，善色曰窕。　又男子亦稱窈窕。【古樂府】云有第三郞，窈窕世無雙。　又山水深亦曰窈窕。【曹攄詩】窈窕山道深。【杜甫詩】烟生窈窕溪。　又宮室深亦曰窈窕。【喬知之詩】窈窕九重閨。　又細也。【左傳·昭二十一年】小者不窕。【疏】窕，細意。　\n\r\n又【集韻】【正韻】𠀤他彫切。與佻同。輕小貌。【左傳·成十六年】楚師輕窕。　\n\r\n又【集韻】【韻會】【正韻】𠀤他弔切，音糶。\n\r\n又【韻會】吐了切【正韻】土了切，𠀤眺上聲。義𠀤同。　\n\r\n又【正韻】餘招切，音遙。【荀子·禮論篇】其立文飾也，不至于窕冶。【註】窕音姚。　又與篠同。【荀子·賦論篇】充盈太宇而不窕。【註】窕，音篠。　又與條同。【淮南子·原道訓】霄窕之野。【註】與蕭條同。"}