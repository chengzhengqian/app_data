{"拼音": "wēng,wěng", "部首": "羽", "笔画数": "10", "Unicode": "7FC1", "page": "955", "volume": "【未集中】【羽字部】", "notes": "\r\n\r\n【廣韻】【正韻】烏紅切【集韻】【韻會】烏公切，𠀤音螉。【說文】頸毛也。【玉篇】鳥頸下毛。【前漢·禮樂志】赤鴈集六紛員，殊翁雜五采文。【註】孟康曰：翁，鴈頸。　\n\r\n又【玉篇】飛貌。　\n\r\n又【廣雅】翁，父也。【史記·項羽紀】吾翁卽若翁。　\n\r\n又【玉篇】老稱。【史記·灌將軍傳】與長孺共一老禿翁。【註】年老頭禿也。　又姓。【前漢·貨殖傳】翁伯以脂而傾縣邑。　\n\r\n又【集韻】【正韻】𠀤鄔孔切，音𦞡。【周禮·天官·酒正註】盎，猶翁也。成而翁翁然，蔥白色，如今酇白矣。【釋文】翁，音嗚動反。一音於勇反。　\n\r\n又【韻補】葉烏光切。【道藏歌】霄駢縱橫舞。紫蓋託朱方。風塵有憂哀，隕我白鬢翁。　\n\r\n又【玉篇】或作𩔚。"}