{"拼音": "suí,suì", "部首": "辵", "笔画数": "12", "Unicode": "9042", "page": "1260", "volume": "【酉集下】【辵字部】", "notes": "\r\n\r\n〔古文〕𨒉𨔱𨓸𨔲【唐韻】【集韻】【韻會】【正韻】𠀤徐醉切，音穟。【廣韻】達也。【禮·月令】慶賜遂行，毋有不當。【註】言通達施行，使之周徧也。【前漢·王陵傳】上佐天子理隂陽，下遂萬物之宜。　又進也。【易·大壯】不能退，不能遂。【書·仲虺之誥】顯忠遂良。【註】良則進之也。　又成也，從志也。【禮·月令】百事乃遂。【註】遂，猶成也。【詩·衞風】言旣遂矣。　又稱也。【詩·曹風】不遂其媾。　又竟也。【前漢·𨻰平傳】吾聞先生事魏不遂。　又盡也。【禮·曲禮】有後入者，闔而勿遂。【註】遂，闔之盡也。　\n\r\n又【正韻】因也，兩事相因而及也。【詩·邶風】問我諸姑，遂及伯𡛷。【春秋·僖四年】侵蔡，蔡潰，遂伐楚。　又擅成事也。【易·家人】無攸遂。【公羊傳·莊二十九年】大夫無遂事。　又舒肆之貌。【詩·衞風】容兮遂兮。又物生出曰遂。【前漢·郊祀歌】靑陽開動，根荄以遂。　\n\r\n又【前漢·胡母生傳】弟子遂之者。【師古註】遂，謂名位成達者。【史記·司馬相如傳】宦遊不遂，而來過我。　又充備也。【禮·鄕飮酒義】節文終遂焉。　又順也。【周語】以遂八風。　\n\r\n又【正韻】因循也。【荀子·王制篇】小事殆乎遂。　又鄕遂，郊外地。【周禮·地官·遂人】五縣爲遂，王國內有六鄕，外有六遂。　又小溝也。【周禮·地官·遂人】夫閒有遂，遂上有徑。　又遂人，官名。　又國名。【春秋·莊十三年】齊人滅遂。【註】舜之後，國在濟北蛇丘東北。\n\r\n考證：〔【詩·衞風】問我諸姑，遂及伯𡛷。〕　謹照原書衞風改邶風。〔\n\r\n又【前漢·孟卿傳】弟子遂之者。〕　謹按所引見胡母生傳不在孟卿傳，孟卿改胡母生。〔【禮·鄕飮酒義】節文終遂也。〕　謹照原文也改焉。〔【周禮·地官·大司徒】五縣爲遂，王國內有六鄕〕　謹按所引出遂人大司徒改遂人。"}