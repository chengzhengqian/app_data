{"拼音": "lún", "部首": "人", "笔画数": "10", "Unicode": "502B", "page": "109", "volume": "【子集中】【人字部】", "notes": "\n\n【唐韻】力迍切【韻會】【正韻】龍春切，𠀤音淪。常也。【書·洪範】彝倫攸敘。　又類也。【禮·曲禮】儗人必于其倫。　又義也。【禮·祭統】夫祭有十倫焉。\n\n又【周禮·冬官考工記】析幹必倫。【註】順其理也。　又比也。【儀禮·卽夕】凡絞紟用布，倫如朝服。【禮·中庸】毛猶有倫。【疏】毛雖細物，猶有形體可比也。　又等也。【前漢·甘延壽傳】投石超距，絕於等倫。　又擇也。【儀禮·少牢饋食禮】雍人倫膚九，實于一鼎。【註】擇其至美者。　又姓。伶倫之後。"}