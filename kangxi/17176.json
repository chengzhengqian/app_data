{"拼音": "huái", "部首": "水", "笔画数": "11", "Unicode": "6DEE", "page": "631", "volume": "【巳集上】【水字部】", "notes": "\n\n【唐韻】戸乖切【集韻】【韻會】乎乖切，𠀤音懷。水名。【說文】水出南陽平氏桐柏大復山，東南入海。【風俗通·山澤篇】淮，均也。均其務也。【春秋·說題辭】淮者，均其勢也。【釋名】淮，圍也。圍繞揚州分界，東至於海也。【周禮·夏官·職方氏】靑州，其川淮泗。【書·禹貢】導淮自桐柏。　又水出漢中。【前漢·地理志】漢中郡房陵縣淮山，淮水所出。　又淮安，郡名。【廣輿記】秦屬九江郡，曰淮隂。漢曰臨淮，晉曰山陽，隋唐曰楚州，宋曰淮安。　\n\n又【韻補】叶胡隈切，音回。【左傳·昭十二年】有酒如淮，有肉如坻。寡君中此，爲諸侯師。一說淮讀爲濰叶韻。　又叶虛欺切，音熙。【顏延之詩】惜無爵雉化，何用充江淮。去國還故里，迷門樹蓬藜。"}