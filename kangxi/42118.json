{"拼音": "liù", "部首": "雨", "笔画数": "18", "Unicode": "9724", "page": "1377", "volume": "【戌集中】【雨字部】", "notes": "\r\n\r\n【唐韻】【集韻】【韻會】【正韻】𠀤力救切，音溜。【說文】屋水流也。从雨留聲。【禮·玉藻】端行，頤霤如矢。【註】行旣疾，身乃小折，而頭直俯臨前，頤如屋霤之垂也。【儀禮·鄕飮酒禮】磬，階閒縮霤，北面𡔷之。【禮·雜記】檖者降受爵，弁服於門內霤。【左思·吳都賦】玉堂對霤。【註】禮記註曰：堂前有承霤。　\n\r\n又【禮·月令】其祀中霤。【註】中霤，猶中室也。土主中央，而神在室，古者複穴，是以名室爲霤。【疏】土，五行之主，故其神在室之中央。中霤，所祭土神也。杜註：春秋，在家則祀中霤，在野則爲社。又郊特牲云：家主中霤，而國主社。社神亦中霤神也。古者複穴，皆開其上取明，故雨霤之，後因名室爲中霤。\n\r\n又【禮·祭法】中霤。【註】中霤，主堂室居處。　\n\r\n又【韻會】與溜通。【前漢·枚乗傳】泰山之霤穿石。　又叶音留。【何晏·瑞頌】交交黃鳥，信我中霤。儵儵嘉苗，吐穎田疇。"}