{"拼音": "jué", "部首": "言", "笔画数": "11", "Unicode": "8A23", "page": "1150", "volume": "【酉集上】【言字部】", "notes": "\r\n\r\n【唐韻】【集韻】【韻會】𠀤古穴切，音玦。【說文】訣別也。【增韻】辭也。【史記·吳起傳】東出衞郭門，與其母訣。【後漢·雷義傳】輕行相候，以展訣別。　\n\r\n又【玉篇】死別也。【類篇】絕也。【通俗文】與死者辭曰訣。【唐書·李勣傳】生死永訣。　\n\r\n又【說文】法也。【韻會】方術要法謂決定不疑也。【列子·說符篇】衞人有善數者，以訣喩其子。【魏書·釋老志】大禹聞長生之訣。　\n\r\n又【韻會】通作決。【前漢·蘇武傳】李陵與武決去。【註】決，別也。　\n\r\n又【韻會小補】呼決切，音血。怒訶也。　\n\r\n又【集韻】涓惠切，音桂。決也。　又叶居悸切，音季。【陸機·愍思賦】望崇丘以高訴，背𤣥門而長訣。物無往而不返，哀矧來其焉綴。　又叶居聿切，音橘。【柳宗元·祭崔𥳑文】誰謂斯人，變易成疾。良志莫踐，畢離永訣。　【說文】本作𧦾。【增韻】通作觖。"}