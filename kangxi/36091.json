{"拼音": "māo", "部首": "豸", "笔画数": "15", "Unicode": "8C93", "page": "1202", "volume": "【酉集中】【豸字部】", "notes": "\r\n\r\n【廣韻】武鑣切【集韻】【韻會】【正韻】眉鑣切，𠀤音苗。【說文】貍屬。【廣韻】獸，捕䑕。【禮·郊特牲】迎貓，爲其食田䑕也。【正字通】陸佃曰：䑕善害苗。貓能捕䑕，故字从苗。又貓睛，子午卯酉如一線，寅申巳亥如滿月，辰戌丑未如棗核。鼻端常冷，惟夏至一日暖，隂類也。又《格古論》貓，一名烏員。　\n\r\n又【爾雅·釋獸】虎竊毛，謂之虦貓。【疏】虎之淺毛者，別名虦貓。【詩·大雅】有貓有虎。【傳】貓，似虎淺毛者也。　\n\r\n又【唐韻】莫交切【集韻】【韻會】【正韻】謨交切，𠀤音茅。義同。　【廣韻】俗作猫。"}