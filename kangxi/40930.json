{"拼音": "bì", "部首": "門", "笔画数": "11", "Unicode": "9589", "page": "1330", "volume": "【戌集上】【門字部】", "notes": "\r\n\r\n【唐韻】博計切【集韻】【韻會】必計切【正韻】必弊切，𠀤音嬖。【說文】闔門也。从門才，才所以歫門也。會意，亦像形。俗从下，非。【禮·月令】修鍵閉。【註】鍵，牡。閉，牝也。【疏】何氏曰：鍵是門扇，後樹兩木，穿上端爲孔，閉者將扃關門，以內孔中。【左傳·桓五年】閉蟄而烝。【註】建亥之月，昆蟲閉戸。【釋文】必計反。　\n\r\n又【左傳·桓五年】凡分至啟閉，必書雲物。【註】閉立秋立冬。　\n\r\n又【廣韻】掩也。【書·大誥】予不敢閉于天降威用。【傳】言我不敢閉絕天所下威用而不行。【史記·樂書】禮者，所以閉淫也。　\n\r\n又【淮南子·道應訓】劉氏奪之，若轉閉錘。【註】閉錘，格也。　\n\r\n又【博雅】閉閉，盛也。　\n\r\n又【玉篇】塞也。【易·坤卦】天地閉。【疏】謂二氣不相交通，天地否閉。　又藏也。【淮南子·天文訓】萬物閉藏。　\n\r\n又【詩·秦風】竹閉緄縢。【傳】閉，紲也。【正字通】弓檠也。　又服式也。【釋名】反閉襦之小者也，却向著之，領反于背後，閉其襟也。　\n\r\n又【廣韻】方結切【集韻】【韻會】必結切【正韻】必列切，𠀤音𪔀。義同。\n\r\n考證：〔【禮·月令】修鍵閉。【註】鍵，牡。閉，牝也。【疏】鍵是門扇，後樹兩目，穿上端爲孔〕　謹照原文兩目改兩木。"}