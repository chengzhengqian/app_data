{"拼音": "zhěn", "部首": "車", "笔画数": "12", "Unicode": "8EEB", "page": "1241", "volume": "【酉集下】【車字部】", "notes": "\r\n\r\n【集韻】【韻會】【正韻】𠀤止忍切，音胗。【說文】車後橫木也。　\n\r\n又【廣韻】轉也，動也。【揚子·太𤣥經】軫轉其道。　又車衆盛也。【淮南子·兵略訓】士卒殷軫。【註】殷軫，乗輿多盛貌。　又紆軫，隱曲也。【楚辭·九章】心鬱結而紆軫。又地形盤曲貌。【後漢·馮衍傳】路紆軫而多艱。　又軫懷，痛念也。【楚辭·九章】出國門而軫懷。　\n\r\n又【韻會】宿名。【史記·律書】軫者，言萬物益大而軫軫然也。\n\r\n又【天官書】軫爲車，主風。【註】軫與巽同位，車動行疾有似于風，故主風。　又琴下轉絃者謂之軫。【李白詩】拂霜弄瑤琴。　又國名。【左傳·桓十一年】楚屈瑕將盟貳、軫。【註】貳、軫皆國名。　又姓。○按《考工記》加軫與轐焉。鄭註云：軫，輿也。《輪人》軫圍註：軫，輿後橫者也。《輈人》軫之方也，以象地也。疏云：象地以輿方而言，不言輿言軫者，軫，輿之本也。戴侗據輿方之說以駁鄭氏，謂軫爲輿四面木。《博雅》軫謂之枕，《釋名》軫，枕也。軫橫在前如臥牀之有橫枕也。枕有橫無直，則四面之說非也。《韻會》軫註引《秦風·小戎》俴收註云：收，軫也。疏云：大車前軫至後軫其深八尺，兵車之軫四尺四寸，比之爲淺，故曰俴收。收者，車前後兩端橫木所以收斂所載也。合鄭註與《詩》疏觀之，則是四面方者爲輿，前後橫者爲軫，皆加于伏兔之上以載人物者也。鄭註屢變其辭，非自相矛盾，各就本文所重言之耳。"}