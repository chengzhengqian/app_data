{"拼音": "sì", "部首": "水", "笔画数": "8", "Unicode": "6CD7", "page": "616", "volume": "【巳集上】【水字部】", "notes": "\n\n【唐韻】【集韻】【韻會】息利切【正韻】息漬切，𠀤音四。水名。【說文】水受泲水，東入淮。【周禮·夏官·職方氏】靑州，其川淮泗。【書·禹貢】導淮自桐柏，東會于泗沂。【正義】泗水出濟隂乗氏縣。【水經注】泗水，出魯卞縣故城東南，桃墟西北。　又國名。【前漢·地理志】泗水國，故東海郡也。元鼎四年，別爲泗水郡，郡有泗陽縣。　又州縣名。【廣輿記】泗州屬江南鳳陽府，春秋時徐子國，漢厹猶，晉宿預，魏東楚，陳安州，後周泗州。又泗水縣，今屬兗州府。　又泗口，在宿遷縣。【通典】兗州刺史劉遐自彭城退屯泗口。　又涕泗也。【詩·陳風】涕泗滂沱。【傳】自鼻曰泗。"}