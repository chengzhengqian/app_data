{"拼音": "shēng", "部首": "生", "笔画数": "12", "Unicode": "7525", "page": "755", "volume": "【午集上】【生字部】", "notes": "\r\n\r\n【唐韻】所更切【集韻】【韻會】【正韻】師庚切，𠀤音生。【廣韻】外甥也。姊妹之子曰甥。【詩·大雅】韓侯娶妻，汾王之甥。【傳】姊妹之子爲甥。　\n\r\n又【爾雅·釋親】謂我舅者，吾謂之甥。【韻會】女之壻亦曰甥。【孟子】帝館甥于貳室。　\n\r\n又【韻會】外孫曰甥，據外祖而言。一說外孫曰彌甥。【左傳·昭二十三年】以肥之得備彌甥。　\n\r\n又【爾雅·釋親】姑之子爲甥，舅之子爲甥，妻之晜弟爲甥，姊妹之夫爲甥。【註】四人體敵，故更相爲甥。甥猶生也。　又姓。晉大夫呂甥之後。"}