{"拼音": "pī", "部首": "手", "笔画数": "8", "Unicode": "62AB", "page": "422", "volume": "【卯集中】【手字部】", "notes": "\n\n〔古文〕翍【唐韻】敷羈切【集韻】【韻會】攀糜切，𠀤音鈹。【說文】从旁持曰披。　\n\n又【廣韻】開也。【史記·帝舜紀】披九山，通九澤。【前漢·鄒陽傳】披心腹，見情素。【韓愈·進學解】手不停披於百家之編。　\n\n又【增韻】分也，散也。【左傳·昭五年】又披其邑。【註】析也。【揚子·方言】廝披，散也。東齊聲破曰廝，器破曰披。　又荷衣曰披。　\n\n又【正韻】篇夷切，音紕。義同。　\n\n又【唐韻】【廣韻】匹靡切【集韻】【韻會】普靡切，𠀤音㱟。裂也。【史記·范睢傳】木實繁者披其枝。\n\n又【灌夫傳】枝大於本，脛大於股，不折必披。【註】披，分拆也。疋彼反。　又披靡，震伏貌。【前漢·項籍傳】羽大呼馳下，漢軍皆披靡。　\n\n又【正韻】普弭切，音庀。義同。　\n\n又【集韻】【類篇】【韻會】𠀤彼義切，音賁。【禮·檀弓】孔子之喪設披。【註】披，柩行夾引棺者。【疏】設之於旁，所以備傾虧也。【周禮·夏官·司士】作六軍之士執披。【疏】披者，車兩旁使人持之，若四馬六轡然。　\n\n又【正韻】兵媚切，音祕。義同。　\n\n又【集韻】平義切，音被。亦散也。　\n\n又【正韻】普駕切，音怕。亦開也。　又叶普禾切，音坡。【劉邵·趙都賦】布濩中林，緣延陵阿。從風發曜，倚靡雲披。"}