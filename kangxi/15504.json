{"拼音": "yīng", "部首": "木", "笔画数": "21", "Unicode": "6AFB", "page": "562", "volume": "【辰集中】【木字部】", "notes": "\n\n【唐韻】烏莖切【集韻】【韻會】於驚切【正韻】於京切，𠀤音鶯。【說文】果名，櫻桃也。一名含桃。【禮·月令】仲夏之月，羞以含桃先薦寢廟。【爾雅翼】果熟最先，故云先薦。【呂覽·高誘註】以鸎所含食，故曰含桃。又名鸎桃。【王維·敕賜櫻桃詩】纔是寢園春薦後，非關御苑鳥銜殘。　\n\n又【爾雅·釋木】楔，荆桃。【郭璞註】今櫻桃也。【孫炎註】最大而甘者，謂之崖蜜。【蘇軾·橄欖詩】待得餘甘回齒頰，已輸崖蜜十分甜。【本草】一名朱桃，一名麥英。深紅者爲朱櫻，黃者爲蠟櫻。　\n\n又【集韻】伊盈切，音嬰。義同。\n\n考證：〔【禮·月令】仲夏之月，以含桃先薦寢廟。〕　謹照原文 以上增羞字。"}