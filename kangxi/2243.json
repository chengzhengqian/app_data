{"拼音": "shēng,shèng", "部首": "力", "笔画数": "12", "Unicode": "52DD", "page": "148", "volume": "【子集下】【力字部】", "notes": "\n\n〔古文〕𠢧𠅫𢾶【唐韻】識蒸切【集韻】【韻會】書蒸切，𠀤音升。【說文】从力，𦨶聲。本从舟，省作月。任也。【廣韻】舉也。【正韻】堪也。【詩·小雅】旣克有定，靡人弗勝。\n\n又【廣韻】漢複姓。何氏姓苑有勝屠公，爲河東太守。\n\n又【唐韻】【集韻】【韻會】𠀤詩證切。升去聲。【廣韻】勝，負之對。【老子·道德經】天道不爭而善勝。【史記·魏世家】百戰百勝。又加也，優過之也。【周子通書】實勝善也，名勝恥也。又婦人首飾。【荆楚歲時記】人日剪綵爲花勝以相遺，或鏤金薄爲人勝。【杜甫·人日詩】勝裏金花巧耐寒。又州名。【廣韻】春秋時戎狄地，戰國時晉趙地，漢雲中五原也。隋屬雲州，唐武德中攺爲勝州。\n\n考證：〔【荆楚歲時記】人日剪綵爲花勝以相遺，或鏤金簿爲人勝。〕　謹照原文金簿改金薄。"}