{"拼音": "hèn", "部首": "心", "笔画数": "9", "Unicode": "6068", "page": "385", "volume": "【卯集上】【心字部】", "notes": "\n\n【唐韻】【集韻】胡艮切【韻會】含艮切【正韻】下艮切，𠀤音拫。【說文】怨也。从心艮聲。一曰怨之極也。【蜀志·劉巴傳】巴不得反使，遂遠適交阯。先主深以爲恨。　又悔恨也。【史記·李廣傳】王朔謂李廣曰：將軍自念豈嘗有所恨乎。廣曰：羌降者八百餘人，吾詐而盡殺之，至今大恨。　又叶胡甸切，音現。【歐陽修·祭范仲淹文】自公云亡，謗不待辨。始屈終伸，公其無恨。　【正字通】恨與憾聲義微別。憾意淺，恨意深，憾音輕，恨音重。"}