{"拼音": "tiàn,zhèn,tiǎn", "部首": "玉", "笔画数": "14", "Unicode": "7471", "page": "740", "volume": "【午集上】【玉字部】", "notes": "\r\n\r\n【唐韻】【集韻】【韻會】【正韻】𠀤他甸切，音䀖。【說文】以玉充耳也。【詩·鄘風】玉之瑱也。【傳】瑱，塞耳也。【衞風】充耳琇瑩。【傳】充耳謂之瑱。天子玉瑱，諸侯以石。【禮·檀弓】練角瑱。【註】小祥後以角爲之。　\n\r\n又【廣韻】玉名。【江淹·雜體詩】巡華過盈瑱。【註】盈瑱，盈尺之玉也。　\n\r\n又【郭璞·江賦】金精玉英，瑱其裏。【註】瑱，他見反。瑱，謂文采相雜也。　\n\r\n又【廣韻】【集韻】【韻會】陟刃切【正韻】之刃切，𠀤音鎭。充耳玉也。【釋名】瑱，鎭也。懸珠當耳旁，不使妄聽，自鎭重也。　又玉名。【周禮·秋官·小行人】王用瑱圭。【釋文】瑱，宜作鎭音。【楚辭·九歌】瑤席兮玉瑱。【註】瑱，音鎮。　又人名。【正韻】唐將來瑱。　\n\r\n又【集韻】他典切，音腆。玉也。　又堂練切，音電。玉名。　\n\r\n又【正韻】之人切，音眞。同鎭。又玉充耳。　又音田。【後漢·班固傳】雕玉瑱以居楹，裁金璧以飾璫。【註】廣雅曰：瑱，音田。礩也。\n\r\n又【𨻰琳·神女賦】紆𤣥靈之鬢髢兮，珥明月之雙瑱。結金鑠之婀娜兮，飛羽𥙞之翩翩。【韻補】叶亭年切，音田。　【說文】或作𦗁。【集韻】亦作琠𤩴。\r\n考證：〔【後漢·班固傳】雕玉瑱以所楹，裁金璧以飾璫。〕　謹照原文所改居。"}