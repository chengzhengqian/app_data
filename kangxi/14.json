{"拼音": "bù,fōu,fǒu", "部首": "一", "笔画数": "4", "Unicode": "4E0D", "page": "76", "volume": "【子集上】【一字部】", "notes": "\n\n〔古文〕𠀚𠙐【韻會】【正韻】𡘋逋沒切，補入聲。不然也，不可也，未也。【禮·曾子問】葬引至于堩，日有食之，則有變乎，且不乎。　\n\n又【周禮·夏官】服不氏，掌養猛獸而敎擾之。【註】服不服之獸者。　\n\n又【廣韻】【韻會】𡘋分物切。與弗同。今吳音皆然。　\n\n又【韻會】俯九切，音缶。與可否之否通。【說文】鳥飛上翔，不下來也。从一，一猶天也。象形。　\n\n又【玉篇】甫負切【廣韻】甫救切，𡘋缶去聲。義同。\n\n又【廣韻】甫鳩切【集韻】【韻會】【正韻】方鳩切，𡘋音浮。夫不，䳡也。亦作鳺鴀。【爾雅·釋鳥】䳡其鳺鴀。【郉疏】陸璣云：今小鳩也。一名䳕鳩，幽州人或謂鷱鴡，梁宋閒謂之隹，揚州人亦然。　又未定之辭也。【陶潛詩】未知從今去，當復如此不。　又姓。【晉書】汲郡人不準。◎按《正字通》云：不姓之不，轉注古音，音彪。　\n\n又【正韻】芳無切。與柎通。花萼跗也。【詩·小雅】鄂不韡韡。【鄭箋】承華者，鄂也。不當作柎。鄭樵曰：不象萼蔕形。與旉通。【陸璣詩疏】柎作跗。【束皙·補亡詩】白華絳趺。【唐詩】紅萼靑趺皆因之。　又華不注，山名，在濟南城東北。【左傳·成二年】晉卻克戰于鞌，齊師敗績。逐之，三周華不注。【伏琛齊記】引摯虞畿服經，不，與詩鄂不之不同。李白詩：兹山何峻秀，彩翠如芙蓉。蓋因華跗而比擬之。胡傳讀不如卜，非。\n\n又【古詩·日出東南隅行】使君謝羅敷，還可共載不。羅敷前致辭，使君亦何愚。使君自有婦，羅敷自有夫。〇按愚當讀若吾，疑模切，與敷不夫叶。敷不夫本同模韻，《正字通》不改音符，叶夫愚，非是。　又與丕同。【書·大誥】爾丕克遠省。馬融作不。【秦·詛楚文】不顯大神巫咸。【秦·和鐘銘】不顯皇祖。𠀤與詩周頌不顯不承同。不顯不承，猶書云丕顯丕承也。　\n\n又【韻補】叶補美切，音彼。【荀子·賦篇】𥳑然易知，而致有理者與。君子所敬，而小人所不者與。所不謂小人所鄙也。　【正字通】不字在入聲者，方音各殊，或讀逋入聲，或讀杯入聲。司馬光切韻圖定爲逋骨切，今北方讀如幫鋪切，雖入聲轉平，其義則一也。\n\n考證：〔【禮·曾子問】葬引至于堩，日日有食之，〕　謹照原文省下日字。〔【荀子·賦論篇】〕　謹照原書省論字。〔【註】謂小人所鄙也。〕　謹按原文無此註，改為所不謂小人所鄙也。"}