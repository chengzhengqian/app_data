{"拼音": "lán", "部首": "艸", "笔画数": "20", "Unicode": "862D", "page": "1070", "volume": "【申集上】【艸字部】", "notes": "\r\n\r\n【唐韻】落干切【集韻】【韻會】【正韻】郞干切，𠀤音闌。【說文】香草也。【陸甸云】闌艸爲蘭，闌不祥也。【陸璣詩疏】其莖似藥草澤蘭，廣而長節，漢諸池苑及許昌宮中皆種之。【易·繫辭】同心之言，其臭如蘭。【左傳·宣三年】鄭文公妾燕姞，夢天與蘭，曰：蘭有國香，人服媚之。【屈原·離騷】紉秋蘭以爲佩。【爾雅翼】一榦一花而香有餘者蘭。　\n\r\n又【本草】木蘭。【屈原·離騷】朝搴阰之木蘭兮。　\n\r\n又【管子·小匡篇】輕罪入蘭盾、鞈革二戟。【註】蘭卽所謂蘭錡，兵架也。　又脈也。【史記·扁鵲傳】夫以陽入隂支蘭藏者生。【註】支者順節，蘭者橫節。隂支蘭，膽藏也。　又布名。【華陽國志】蘭干細布。蘭干，獠言紵也。　又人名。【列子·說符篇】宋有蘭子。【張堪註】凡物不知生謂之蘭。【殷敬順曰】《史記》無符傳出入謂之闌。此蘭子謂以技妄遊，義與闌同。　又姓。【通志·氏族略】漢有太守蘭廣。　又萑蘭。【前漢·息夫躬傳】涕泣流兮萑蘭。【註】萑蘭，淚闌干也。　又芄蘭。【揚子·太𤣥經】陽氣親天，萬物芄蘭。【註】芄蘭，茂密也。　又通欄。【後漢·東夷傳】徙于馬蘭。【註】蘭卽欄。　又通斕。【吳志·孫權傳】童謠曰：黃金車，斑蘭耳。　\n\r\n又【韻補】陵延切，音連。【宋玉·招䰟】川谷徑複流潺湲，光風轉蕙氾崇蘭，經堂入奧塵朱筵。"}