{"拼音": "dū,shé", "部首": "門", "笔画数": "16", "Unicode": "95CD", "page": "1339", "volume": "【戌集上】【門字部】", "notes": "\r\n\r\n【唐韻】當孤切【集韻】【韻會】【正韻】東徒切，𠀤音都。【說文】闉闍也。从門者聲。【廣韻】城上重門。【玉篇】城門臺也。【詩·鄭風】出其闉闍，有女如荼。【傳】闍，城臺也。【釋文】闍，鄭、郭音都。孫炎云：積土如水渚，所以望氣祥也。【禮·月令·仲夏之月可以處臺榭註】闍者謂之臺。【集韻】或作堵。　\n\r\n又【廣韻】視遮切【集韻】【韻會】時遮切【正韻】石遮切，𠀤音蛇。【說文】闉闍也。【詩·鄭風·闉闍釋文】又音蛇。　\n\r\n又【正字通】梵言闍維卽茶毗，僧死而焚之也。天竺第九祖人滅，衆以香油栴檀闍維眞體。闍維，讀若蛇皮。蘇軾夜閱傳燈錄，燈花燒一僧字，題詩曰：曹溪夜岑寂，燈下讀傳燈。不覺燈花落，茶毗一個僧。　\n\r\n又【集韻】之奢切，音遮。城臺也。【詩·鄭風】闉闍。徐邈讀。"}