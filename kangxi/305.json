{"拼音": "yǐ", "部首": "人", "笔画数": "4", "Unicode": "4EE5", "page": "94", "volume": "【子集中】【人字部】", "notes": "\n\n〔古文〕㠯【韻會】【正韻】𠀤養里切，怡上聲。爲也。【論語】視其所以。　又因也。【詩·邶風】何其久也，必有以也。【左傳·昭十三年】我之不共，魯故之以。【註】以魯故也。【列子·周穆王篇】宋人執而問其以。　又用也。【論語】不使大臣怨乎不以。\n\n又【左傳·僖二十六年】凡師能左右之曰以。【易·師卦】能以衆正。\n\n又【詩·周頌】侯彊侯以。【註】彊民有餘力來助者，以閒民轉移執事者。　又同已。【孟子】無以，則王乎。　又古以與聲相通。【禮·燕禮】君曰：以我安。【註】猶與也。【魏書·李順傳】此年行師，當克以不。【韓愈·剝啄行】凡今之人，急名以官。【註】韓文與多作以。　\n\n又【集韻】與似同。【易·明夷】箕子以之。鄭氏，荀氏皆作似。\n\n考證：〔【詩·衞風】何其久也，必有以也。〕　謹照原書衞風改邶風。"}