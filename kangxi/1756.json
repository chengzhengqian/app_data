{"拼音": "zé", "部首": "刀", "笔画数": "6", "Unicode": "5219", "page": "139", "volume": "【子集下】【刀字部】", "notes": "\n\n〔古文〕𠟻𠟭𠞋𠟔【唐韻】【正韻】子德切【集韻】【韻會】卽德切，𠀤音側。【說文】則等畫物也。从刀貝。貝，古之物貨也。【徐曰】則，節也。取用有節，刀所以裁制之也。\n\n又【玉篇】法也。【爾雅·釋詁】則，常也。【疏】謂常禮法也。【周禮·天官·冢宰】以八則治都鄙。【鄭註】則，法也。\n\n又【增韻】凡制度品式皆曰則。【書·說命】明哲實作則。又天理不差曰則。【易·乾卦】乃見天則。【詩·大雅】順帝之則。又法其可法者曰則。【書·無逸】繼自今嗣王，則其無淫于觀，于逸，于遊，于田。【註】戒成王效法文王也。【詩·小雅】君子是則是傚。\n\n又【周禮】五命賜則註：地未成國之名。又夷則，七月律名。【前漢·律歷志】則，法也。言陽氣法度，而使隂氣夷當傷之物。\n\n又【韻會】助辭，又然後之辭。【論語】行有餘力，則以學文。\n\n考證：〔【周禮·五命賜註】則，地未成國之名。〕　謹照原文註改則。則改註。"}