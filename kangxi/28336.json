{"拼音": "gēng", "部首": "耒", "笔画数": "10", "Unicode": "8015", "page": "962", "volume": "【未集中】【耒字部】", "notes": "\r\n\r\n〔古文〕畊【唐韻】古莖切【韻會】古庚切【正韻】古衡切，𠀤音更。【說文】犂也。古者井田，故从井。【易·无妄】六二不耕穫，不葘畬，則利有攸往。【禮·王制】三年耕，必有一年之食。九年耕，必有三年之食。【山海經】稷之孫曰叔均，是始作牛耕。　\n\r\n又【正字通】凡致力不怠，謂之耕。又假它事代食，若力田然，亦曰耕。【揚子·法言】耕道得道，獵德得德，是獲饗也。吾不睹參辰之相比也。【拾遺記】賈逵門徒來學，不遠千里，獻粟盈倉。或云：逵非力耕，所謂舌耕也。【任彥昇·薦士表】旣筆耕爲養。【唐書·王勃傳】心織而衣，筆耕而食。【宋史·王韶傳】家酷貧，執卷不輟。家人誚其不耕。韶曰：我嘗目耕。　又人名。【史記·仲尼弟子傳】司馬耕，字子牛。　又鬼名。【山海經】東南三百里曰豐山，神耕父處之。【張衡·東京賦】囚耕父於淸冷。【註】耕父，旱鬼。　又鳥名。【山海經】西北一百里，曰堇里之山，有鳥焉，其狀如鵲，靑身白喙，白目白尾，名曰靑耕，可以禦疫。　又琴曲名。【張衡·思𤣥賦】嘉曾氏之歸耕兮。【註】琴操曰：歸耕者，曾子之所作也。"}