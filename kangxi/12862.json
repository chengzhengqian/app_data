{"拼音": "jiāo,jiào", "部首": "攴", "笔画数": "11", "Unicode": "654E", "page": "470", "volume": "【卯集下】【攴字部】", "notes": "\n\n〔古文〕𤕝𧧿【廣韻】古孝切【集韻】【韻會】【正韻】居效切，𠀤音較。【說文】作敎上所施，下所效也。【釋名】敎，效也，下所法效也。【廣韻】敎訓也。【玉篇】敎令也。【易·觀卦】聖人以神道設敎。【書·舜典】敬敷五敎在寬。【傳】布五常之敎。\n\n又【禮·王制】明七敎以興民德。【註】七敎，父子，兄弟，夫婦，君臣，長幼，賔客，朋友也。【周禮·地官·司徒】使帥其屬，而掌邦敎。【註】敎所以親百姓，訓五品，有虞氏五，而周十有二焉。【禮·曲禮】敎訓正俗，非禮不備。【荀子·脩身篇】以善先人謂之敎。　\n\n又【蔡邕·獨斷】諸侯言曰敎。【正字通】諭告之詞，其義與令同也。　\n\n又【廣韻】古肴切【集韻】【韻會】【正韻】居肴切，𠀤音交。義同。敎字从𡥈从攴。"}