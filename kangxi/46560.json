{"拼音": "hù", "部首": "鳥", "笔画数": "15", "Unicode": "9CF8", "page": "1483", "volume": "【亥集中】【鳥字部】", "notes": "\r\n\r\n【廣韻】【正韻】侯古切【集韻】後五切，𠀤音戸。【玉篇】北鳸，鳥名。【爾雅·釋鳥】鳸，鴳。【註】鴳雀。【又】春鳸鳻鶞，夏鳸竊𤣥，秋鳸竊藍，冬鳸竊黃，桑鳸竊脂，棘鳸竊丹，行鳸唶唶，宵鳸嘖嘖。【註】諸鳸皆因其毛色音聲以爲名。【疏】竊卽古淺字。○按《左傳·昭十七年》九鳸爲九農正。以此八鳸，幷上鳸鴳爲九。賈逵云：春鳸鳻鶞，相五土之宜，趣民耕種者也。夏鳸竊𤣥，趣民耘苗者也。秋鳸竊藍，趣民收斂者也。冬鳸竊黃，趣民蓋藏者也。棘鳸竊丹，爲果驅鳥者也。行鳸唶唶，晝爲民驅鳥者也。宵鳸嘖嘖，夜爲農驅獸者也。桑鳸竊脂，爲蠶驅雀者也。老鳸鷃鷃，趣民收麥，令不得晏起者也。【說文】作雇。从佳戸聲。【廣韻】作𩿇。【左傳】作扈。"}