{"拼音": "duì", "部首": "儿", "笔画数": "7", "Unicode": "514C", "page": "124", "volume": "【子集下】【儿字部】", "notes": "\n\n【唐韻】杜外切【集韻】【韻會】徒外切，𠀤尵去聲。【說文】兌，說也。【易·兌卦】兌亨利貞。【釋名】物得備足，皆喜悅也。\n\n又【韻會】穴也，直也。\n\n又【正韻】易兌爲澤。澤者，水中之鍾聚也。\n\n又【荀子·議兵篇】仁人之兵，兌則若莫邪之利鋒。【註】兌猶聚也。與隊同。\n\n又【正韻】貤易也。【唐·丁芝仙詩】十千兌得餘杭酒。\n\n又【集韻】俞芮切，音睿。【史記·天官書】三星隨北端兌。《漢書》兌作銳。\n\n又【集韻】【韻會】𠀤吐外切，音娧。【詩·大雅】行道兌矣。【毛傳】兌，成蹊也。【註】兌，通也。\n\n又【集韻】徒活切，音奪。【史記·趙世家】趙與燕易土，以龍兌與燕。\n\n又【正韻】魚厥切，音月。【禮·學記】兌命曰：與說同。【韻會】悅或作說，亦作兌。尵字原刻从𡯂。\n\n考證：〔【史記·天官書】隨北端兌。〕　謹照史記原文隨北上增三星二字。註索隱曰兌作銳。謹按作銳者漢書天文志，非索隱也。謹將註索隱曰改爲漢書二字。"}