{"拼音": "jiǎn,qián", "部首": "金", "笔画数": "10", "Unicode": "94B1", "page": "1311", "volume": "【戌集上】【金字部】", "notes": "\r\n\r\n【唐韻】昨先切【集韻】財仙切【正韻】才先切，𠀤音前。【玉篇】財也。【集韻】貨泉也。其藏曰泉，其行曰布。取其流行無不徧也。【正字通】冶銅爲錢，易貨也。古之爲市，所有易所無，布幣金刀龜貝之法窮，錢始行。周制以商通貨，太公望立九府圜法，錢外圓而內孔方，輕重以銖。圜者爲均通也。九府者，掌財帛之官也。歷代便之。周景王鑄大錢，曰寶貨，肉好有輪郭，以勸農贍不足，百姓蒙其利。錢形似璧，故亦稱肉好。或謂肉爲邊，不知錢邊曰郭，肉在邊之中也。漢以後，大小輕重不一，名稱各殊，國家攺元必更錢，以年號爲文，輪郭如舊。紀錢制者，唐張台封演有泉譜，陶岳有貨泉錄，宋洪遵有泉志，馬端臨有錢幣考，彼此異同，本註不具載。　又與泉同。【史記·天官書】下有積錢，金寶之上皆有氣，不可不察。【註】錢古作泉字。　\n\r\n又【朝野僉載】張鷟號靑錢學士，謂萬選萬中也。　又縣名。【前漢·地理志】會稽郡錢唐縣。【註】武林山，武林水所出。　\n\r\n又【後漢·梁冀傳】意錢之戲。【何承天·纂文】一曰詭億，一曰射意，一曰射數，一曰持掩，卽今攤錢也。【潛夫論】或以遊博持掩爲事。【註】博，博六也。掩，意錢也。【歐陽修詞】堂上簸錢堂下走。　又馬飾。【古樂府】鐵㚇金面靑連錢。【庾信·楊柳歌】連錢障泥渡水騎。【晉書·王濟傳】作連乾。　又綠錢，苔別名。【沈約詩】賔階綠錢滿，客位紫苔生。\n\r\n又【岑參詩】楡莢小於錢。【張籍詩】蓮葉出水大如錢。　又連錢，䳭鴒別名。【廣韻】頸有錢文。一名錢母。又姓。晉有歷陽太守錢鳳。　\n\r\n又【唐韻】卽淺切【集韻】【韻會】子淺切【正韻】子踐切，𠀤音翦。【說文】銚也。古田器。【詩·周頌】庤乃錢鎛。【傳】錢，銚也。　\n\r\n又【集韻】在演切，音踐。義同。　\n\r\n又【字彙補】古與盞通。酒器也。【續鐘鼎銘】有雀錢。\n\r\n考證：〔【正字通】冶銅爲錢，易貨也。太公望立九府圖法〕　謹照原文圖法改圜法。〔【詩·周頌】痔乃錢鎛。〕　謹照原文痔改庤。"}