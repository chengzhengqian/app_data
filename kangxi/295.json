{"拼音": "jiè", "部首": "人", "笔画数": "4", "Unicode": "4ECB", "page": "91", "volume": "【子集中】【人字部】", "notes": "\n\n【廣韻】古拜切【集韻】【韻會】【正韻】居拜切，𠀤音戒。際也。【易·繫辭】憂悔吝者存乎介。【傳】介謂辨別之端。【左傳·襄九年】介居二大國之閒。　又助也。【詩·豳風】爲此春酒，以介眉壽。　又大也。【詩·小雅】神之聽之，介爾景福。　\n\n又【爾雅·釋詁】介，善也。　又因也。【左傳·僖七年】求介于大國。\n\n又【文六年】介人之寵，非勇也。【史記·魯仲連傳】平原君曰：勝請爲紹介。【孔叢子·難訓】子上曰：士無介不見。　\n\n又【揚子·方言】介，特也。物無耦曰特，獸無耦曰介。　又小也。【揚子·法言】升東嶽而知衆山之峛崺也，况介丘乎。　又閒厠也。古者主有𢷤，客有介。【禮·聘義】上公七介，侯伯五介，子男三介。　又隔也。【左傳·昭二十年】晏子曰：偪介之關，暴征其私。【註】介，隔也。迫近國都之關。　又貴介。【左傳·襄二十六年】王子圍，寡君之貴介弟也。　又保介，農官之副。【詩·周頌】嗟嗟保介。　又凡堅確不拔亦曰介。【易·豫卦】介于石。【孟子】柳下惠不以三公易其介。　又介介，猶耿耿也。【後漢·馬援傳】介介獨惡是耳。　又側畔也。【楚辭·九章】悲江介之遺風。　又一夫曰一介。【左傳·襄八年】亦不使一介行李告于寡君。　又兵甲也。【禮·曲禮】介冑則有不可犯之色。　又水鱗甲亦曰鱗介。【禮·月令】孟冬之月，其蟲介。　又《前漢五行志》春秋成公十六年雨木冰。或曰今之長老名木冰爲木介，介者甲兵象也。　又國名。【春秋·僖二十九年】介葛盧來朝。【註】介，東夷國。葛盧，名。　又姓。晉介之推。　又與芥同。【前漢·元后傳】遇共王甚厚，不以往事爲纖介。　又叶居吏切，音記。【馬融·長笛賦】激朗淸厲，隨光之介也。牢剌拂戾，諸賁之氣也。　【說文】作爪，从人介于八之中。【正譌】爪，分畫也，限也。从人从八，分辨之義。別作个。詳丨部个字註。\n\n考證：〔【左傳·昭二年】晏子曰，偪介之關，暴征其私。〕　謹照原文二年改二十年。　〔【左傳·襄二十六年】王子圉，寡君之貴介弟也。〕 謹照原文王子圉改王子圍。 〔【左傳·襄八年】亦不使一介行李辱在寡君。〕 謹照原文辱在寡君改告于寡君。〔【前漢·五行志】木冰爲木介。\n\n又【天文志】木少陽。人將有害，隂氣脅木先寒，得雨而冰，曰樹介。〕 謹按天文志無樹介之文，今照五行志原文改爲：前漢五行志春秋成公十六年雨木冰。或曰今之長老名木冰爲木介，介者甲兵象也。　〔【左傳·僖二十九年】介葛盧來朝。【註】介，東夷國。葛盧，名。〕 謹按原文註在經下不當引傳。左傳二字謹改作春秋。"}