{"拼音": "shè,xī,xì,xié", "部首": "欠", "笔画数": "16", "Unicode": "6B59", "page": "572", "volume": "【辰集下】【欠字部】", "notes": "\n\n【唐韻】【正韻】許及切【集韻】【韻會】迄及切，𠀤音吸。【說文】縮鼻也。一曰斂氣也。【老子·道德經】將欲歙之，必故張之。【淮南子·精神訓】開閉歙張，各有經紀。　又與翕同。【前漢·韓延壽傳】郡中歙然。【匡衡傳】歙然歸仁。\n\n又【詩·小雅】翕翕訿訿。【漢書】作歙歙訿訿。【荀子】作噏噏呰呰。　又與脅通。【張衡·應閒】干進苟容，我不忍以歙肩。【註】歙，亦脅也。　又芔歙，林木鼓動之聲。【司馬相如·上林賦】藰蒞芔歙。【註】芔，古卉字。　又歙赩，赤色盛貌。【王延壽·魯靈光殿賦】皓壁𣉞曜以日照，丹柱歙赩以電烶。　\n\n又【廣韻】書涉切【集韻】【韻會】【正韻】失涉切，𠀤音攝。義同。　又縣名。【前漢·地理志】丹陽有歙縣。【師古註】音攝。【廣輿記】𡽪州府，晉曰新安，隋唐曰歙州，今爲縣，屬𡽪州府。　\n\n又【集韻】虛涉切，音偞。懼貌。或作惵。"}