{"拼音": "tián,zhēn,zhèn", "部首": "金", "笔画数": "18", "Unicode": "93AD", "page": "1318", "volume": "【戌集上】【金字部】", "notes": "\r\n\r\n〔古文〕𨦸【唐韻】【集韻】【韻會】𠀤陟刃切，音震。【說文】博壓也。【玉篇】重也，壓也。【前漢·枚乗傳】馬方駭，鼓而驚之，係方絕，又重鎭之。【周語】爲摯幣瑞節以鎭之。【註】鎭，重也。【楚辭·九歌】白玉兮爲鎭。【註】以白玉鎭坐席也。一作瑱。　\n\r\n又【玉篇】安也。【周禮·春官】王執鎭圭。【註】鎭，安也。【左傳·桓十三年】夫固謂君訓衆，而好鎭撫之。　\n\r\n又【正韻】藩鎭、山鎭，皆取安重鎭壓之義。【禮·禮器·其餘無常貨註】其餘謂九州之外，夷服，鎭服，蕃服之國。【周禮·夏官·職方氏】辨九服之邦國，曰侯服、甸服、男服、采服、衞服、蠻服、夷服、鎭服、藩服。【註】言鎭守之。【書·舜典·封十有二山傳】每州名山大者，以爲其州之鎭。【周禮·夏官·職方氏】其山鎭曰會稽。【註】鎭，名山，安地德者也。　\n\r\n又【韻會】州名，漢恆山郡，後周立恆州唐攺鎭州。五代唐攺眞定府。　又姓。出【姓苑】。\n\r\n又【萬姓統譜】湖廣松滋縣有鎭氏。　又星名。【史記·天官書】太歲在甲寅，鎭星在東壁。　\n\r\n又【廣韻】陟鄰切【集韻】【韻會】知鄰切，𠀤音珍。【廣韻】戍也。　\n\r\n又【集韻】寶器也。【周禮·春官·天府】國之玉鎭。【註】玉瑞也。一音珍。或作瑱。　\n\r\n又【周語】是陽失其所而鎭隂也。【註】鎭，音珍，爲隂所鎭笮也。【史記·周本紀】作塡。　\n\r\n又【集韻】亭年切，音田。與塡同。塞也。【晉語】譬之如室，旣鎭其甍矣。【註】鎭，或作塡，經史通用。　\n\r\n又【馮衍·顯志賦】稱古今以敬思兮，覽聖賢以自鎭。嘉孔父之知命兮，大老耼之貴𤣥。鎭，叶音田。\n\r\n考證：〔【禮·禮運·其餘無常貨註】〕　謹照原書禮運改禮器。〔【周禮·天官·天府】國之玉鎭。〕　謹照原文天官改春官。"}