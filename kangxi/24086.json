{"拼音": "sì", "部首": "示", "笔画数": "7", "Unicode": "7940", "page": "840", "volume": "【午集下】【示字部】", "notes": "\r\n\r\n〔古文〕𥛴【唐韻】詳里切【集韻】【韻會】象齒切【正韻】詳子切，𠀤音似。祭也。【書·洪範】八政，三曰祀。【禮·祭法】聖王制祭祀，法施於民則祀之，以死勤事則祀之，以勞定國則祀之，能禦大葘則祀之，能捍大患則祀之。\n\r\n又【月令】春祀戸，夏祀竈，秋祀門，冬祀行，中央土，祀中霤。\n\r\n又【祭法】王爲羣姓立七祀，諸侯爲國立五祀，大夫立三祀，適士二祀，庶士庶人一祀。　又年也。【書·伊訓】惟元祀。【傳】取四時祭祀一訖也。【釋名】殷曰祀。祀，巳也。新氣升，故氣巳也。　\n\r\n又【孝經·士章疏】祀者，似也。似將見先人也。　又叶夷益切，音亦。【詩·小雅】以爲酒食，以享以祀。叶上翼下福，福音壁。　又叶養里切，音以。【詩·大雅】克禋克祀，以弗無子。【司馬相如·封禪頌】孟冬十月，君徂郊祀，馳我君輿，帝用享祉。　又叶詳兹切，音祠。【參同契】絫土立壇宇，朝暮敬祭祀。鬼物見形象，夢寐感慨之。　【集韻】或作𥘰。"}