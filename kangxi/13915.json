{"拼音": "cáo", "部首": "曰", "笔画数": "11", "Unicode": "66F9", "page": "502", "volume": "【辰集上】【曰字部】", "notes": "\n\n【唐韻】昨牢切【集韻】【韻會】財勞切，𠀤音漕。【說文】作𣍘。獄之兩𣍘也。在廷東，从㯥。治事者，从曰。【註】徐鍇曰：以言詞治獄也，故从曰。【前漢·成帝紀註】尙書四人爲四曹，成帝置五人，有三公曹，主斷獄事。【後漢·百官志】世祖分六曹。　\n\n又【詩·大雅】乃造其曹。【傳】曹，羣也。【朱傳】羣牧之處也。　\n\n又【史記·平準書】分曹循行郡國。【註】曹，輩也。　\n\n又【楚辭·招魂】分曹並進。【註】曹，偶也。　又國名。【詩·曹風譜】周武王封弟叔振鐸於曹，今濟隂定陶是也。　又姓。【姓氏急就篇】周武王封曹叔振鐸，後以國爲氏。　\n\n又【韻補】叶徂侯切。【楚辭·招隱士】禽獸駭兮亡其曹，王孫兮歸來，山中不可以久留。　又叶木何切。【蘇轍·嚴顏詩】斫頭除死子無怒，我豈畏死如兒曹。匹夫受戮或不避，所重壯氣吞黃河。【五經文字】𣍘，經典相承，隷省作曹。《石經》作曺。\n\n考證：〔【說文】作𣍘。獄之兩𣍘也。在廷東，从㯥，治事者。〕　謹照原文於治事者下增从曰二字。"}