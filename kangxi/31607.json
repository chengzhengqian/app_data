{"拼音": "la,lán", "部首": "艸", "笔画数": "17", "Unicode": "85CD", "page": "1064", "volume": "【申集上】【艸字部】", "notes": "\r\n\r\n【唐韻】魯甘切，音籃。染靑草也。【詩·小雅】終朝采藍。【周禮·地官·掌染草註】染草藍、蒨，象斗之屬。【通志】藍三種：蓼藍染綠，大藍如芥染碧，槐藍如槐染靑。三藍皆可作澱，色成勝母，故曰靑出於藍而靑於藍。　\n\r\n又【古今注】燕支，中國人謂之紅藍。　\n\r\n又【說文】瓜苴也。　\n\r\n又【酉陽雜俎】藍蛇，首有毒，尾能解毒，南人以首合藥，謂之藍藥。　又鳥名。【爾雅·釋鳥】秋鳸，竊藍。【註】竊藍，靑色。　又濫也。【大戴禮】文王官人，藍之以樂，以觀其不寧。　又地名。【晉語】三卿宴于藍臺。　又山名。【水經注】新河出令支縣之藍山。　又水名。【杜甫詩】藍水遠從千㵎落。　\n\r\n又【綱目集覽】伽藍，梵語，猶中華言衆園。　又姓。【通志·氏族略】戰國時中山大夫藍諸。　又通襤。【傅𤣥詩】整此藍縷衣。\n\r\n考證：〔又鑑也。〕　謹照大戴禮註鑑改濫。"}