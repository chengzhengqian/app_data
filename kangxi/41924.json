{"拼音": "yǔ,yù", "部首": "雨", "笔画数": "8", "Unicode": "96E8", "page": "1371", "volume": "【戌集中】【雨字部】", "notes": "\r\n\r\n〔古文〕𠕒𠕘𠕲𩁼㲾【唐韻】【集韻】【韻會】𠀤王矩切，音羽。【說文】水从雲下也。一象天，冂象雲，水霝其閒也。【玉篇】雲雨也。【元命包】隂陽和爲雨。【大戴禮】天地之氣和則雨。【釋名】輔也。言輔時生養。【易·乾卦】雲行雨施，品物流行。【書·洪範】八庶徵，曰雨，曰暘。　\n\r\n又【爾雅·釋天】暴雨謂之涷，小雨謂之霡霂，久雨謂之淫。陸佃云：疾雨曰驟，徐雨曰零，久雨曰苦，時雨曰澍。　又穀雨，二十四氣之一。見【後漢·律曆志】。　\n\r\n又【正字通】雨虎，蟲名。遁甲開天圖曰：霍山有雨虎，狀如蠶，長七八寸，在石內，雲雨則出，可炙食。或曰石蠶之類。詳見【本草綱目】。　\n\r\n又【集韻】歐許切，音𢮁。義同。　\n\r\n又【廣韻】【集韻】【韻會】𠀤王遇切，音芋。【集韻】自上而下曰雨。【韻會】風雨之雨上聲，雨下之雨去聲。【詩·邶風】雨雪其雱。\n\r\n又【小雅】雨我公田。【釋文】雨，于付反。【禮·月令】仲春始雨水。【註】漢始以雨水爲二月節。　又叶羽軌切，音以。【易林】隂積不已，雲作淫雨。\n\r\n考證：〔【說文】水从雲下也。一象天，門象雲，水霝其閒也。〕　謹照原文門改冂。"}