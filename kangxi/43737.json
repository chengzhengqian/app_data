{"拼音": "fēi", "部首": "飛", "笔画数": "3", "Unicode": "98DE", "page": "1415", "volume": "【戌集下】【飛字部】", "notes": "\r\n\r\n〔古文〕𩙱𦐭【唐韻】甫微切【集韻】【韻會】匪微切，𠀤音非。【玉篇】鳥翥。【廣韻】飛翔。【易·乾卦】飛龍在天。【詩·邶風】燕燕于飛。　又官名。【前漢·宣帝紀】西羌反，應募佽飛射士。　\n\r\n又【釋名】船上重室曰飛廬。在上，故曰飛也。　又六飛，馬名。【前漢·袁盎傳】騁六飛，馳不測山。【註】六馬之疾若飛也。別作騛。　又桑飛，鷦鷯別名。　又飛廉，神禽名。【三輔黃圖】能致風，身似鹿，頭似雀，有角，蛇尾，文似豹。【郭璞云】飛廉，龍雀也。世因以飛廉爲風伯之名，其實則禽也。　\n\r\n又【本草】漏蘆一名飛廉。　\n\r\n又【廣韻】古通作蜚。【史記·秦紀】蜚廉善走。　又借作非。【漢·𦼹長蔡君頌】飛陶唐其孰能若是。　【說文徐註】上旁飞者，象鳥頸。\n\r\n考證：〔又借作非。【漢·𦼹長蔡君頌】飛陶唐其郭能若是。〕　謹照原文其郭能改其孰能。"}