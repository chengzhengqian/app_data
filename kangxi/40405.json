{"拼音": "bó", "部首": "金", "笔画数": "18", "Unicode": "939B", "page": "1317", "volume": "【戌集上】【金字部】", "notes": "\r\n\r\n【唐韻】補各切【集韻】【韻會】【正韻】伯各切，𠀤音博。【說文】鎛，鱗也。鐘上橫木上金華也。从金尃聲。【徐曰】鐘筍上飾。【玉篇】鎛，鱗獸，似人，懸鐘橫木也。　\n\r\n又【正韻】大鐘。【周禮·春官】鎛師掌金奏之鼓。【左傳·襄十一年】及其鎛磬。【周語】伶州鳩對周景王曰：細鈞有鐘無鎛，昭其大也。大鈞有鎛無鐘，甚大無鎛，鳴其細也。大昭小鳴，龢之道也。【註】韋昭曰：細，細聲，爲角徵羽也。鈞，調也。鐘，大鐘。鎛，小鐘也，昭，明也。有鐘無鎛，爲兩細不相和，故以鐘爲節。明其大者，以大平細也。大謂宮商也。爲兩大不相和，故去鐘用鎛，以小平大也。甚大，謂同尚大聲，故又去鎛。獨鳴其細，細謂絲竹革木也。大聲昭，小聲鳴，龢平之道也。【正字通】按：鎛小於鐘，韋註甚明，而周禮儀禮註，鄭康成皆云，鎛，如鍾而大，與國語不合。　\n\r\n又【說文】一曰田器。【詩·周頌】庤乃錢鎛。【傳】鎛，鎒也。【釋文】鎛，音博。【釋名】鎛，鋤類也。　\n\r\n又【淮南子·俶眞訓】華藻鎛鮮。【註】鎛，今之金尊鮮明好也。\n\r\n考證：〔【詩·周頌】痔乃錢鎛。〕　謹照原文痔改庤。"}