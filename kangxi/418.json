{"拼音": "diàn,tián", "部首": "人", "笔画数": "7", "Unicode": "4F43", "page": "97", "volume": "【子集中】【人字部】", "notes": "\n\n【廣韻】徒年切【集韻】【韻會】【正韻】亭年切，𠀤音田。治田也。亦作田。【詩·齊風】無田甫田。【註】田謂耕治之也。通作畋。【書·多方】畋爾田。　又代耕農也。或曰佃當借甸，从人變體，象匍匐力耕形。【詩·小雅】維禹甸之。【周禮·天官·甸師註】郊外曰甸。　又古卿車。【左傳·哀十七年註】衷甸一轅，卿車。《說文》作佃云中也。徐鍇曰，古載物大車雙轅，乗車一轅當中也。又田獵。【易·繫辭】以佃以漁。亦作畋。　\n\n又【正韻】蕩練切，音電。義同。　\n\n又【韻補】叶他英切，音汀。【馬融·廣成頌】忽蒐狩之禮，闕槃虞之佃。闇昧不睹日月之光，聾昏不聞雷霆之震。震音征。\n\n考證：〔【周禮·地官·甸師註】郊作曰甸。〕　謹照原書地官改天官。郊作改郊外。　〔【左傳·哀十七年註】衷甸一轅，卿車。甸一作佃。徐曰，佃訓中也，古載物大車雙轅，乗車一轅當中也。〕 謹按作佃者說文非左傳註也。謹照說文繫傳改爲：說文作佃云中也。徐鍇曰，古載物大車雙轅，乗車一轅當中也。"}