{"拼音": "lì", "部首": "心", "笔画数": "13", "Unicode": "6144", "page": "397", "volume": "【卯集上】【心字部】", "notes": "\n\n【廣韻】【集韻】【韻會】【正韻】𠀤力質切，音栗。【爾雅·釋詁】懼也。【增韻】竦縮也。【書·大禹謨】夔夔齊慄。【太公·金匱】禹居人上，慄慄如不滿日。　又憭慄，懰慄，悽愴貌。【楚辭·九辯】憭慄兮若在遠行，登山臨水送將歸。【漢武帝·李夫人賦】懰慄不言。通作栗。　又叶力結切，音烈。【古詩】孟冬寒氣至，北風何慘慄。愁多知夜長，仰觀衆星列。"}