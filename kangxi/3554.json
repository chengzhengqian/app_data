{"拼音": "dàn", "部首": "口", "笔画数": "11", "Unicode": "5556", "page": "196", "volume": "【丑集上】【口字部】", "notes": "\n\n【唐韻】徒敢切【集韻】【韻會】杜覽切【正韻】徒覽切，𠀤音淡。【說文】噍啖也。【前漢·王吉傳】吉婦取棗以啖吉。　\n\n又【荀子·王霸篇】不好循政，其所以有啖啖常欲人之有，是傷國。【註】啖啖，幷吞貌。【玉篇】同噉。【廣韻】同啗。【集韻】同餤嚪。　\n\n又【廣韻】【集韻】【正韻】徒濫切【韻會】徒紺切，𠀤音憺。【廣韻】狂也。　\n\n又【集韻】噍也。　又與淡通。【史記·叔孫通傳】呂后與陛下攻苦食啖。【註】徐廣曰：啖，一作淡。如淳曰：食無菜茹爲啖。　又姓。【晉書·載記】啖靑，氐羌名將。又唐啖助，宋啖鱗。\n\n考證：〔【史記·叔孫通傳】【註】如淳曰，食無菜茄爲啖。〕　謹照原文菜茄改菜茹。"}