{"拼音": "yòng", "部首": "用", "笔画数": "5", "Unicode": "7528", "page": "755", "volume": "【午集上】【用字部】", "notes": "\r\n\r\n〔古文〕𤰆𠛁【唐韻】【集韻】【韻會】【正韻】𠀤余頌切，容去聲。【說文】可施行也。【易·乾卦】初九，潛龍勿用。【疏】唯宜潛藏，勿可施用。【書·臯陶謨】天討有罪，五𠛬五用哉。　\n\r\n又【廣韻】使也。【左傳·襄二十六年】惟楚有材，晉實用之。【杜甫詩】古來才大難爲用。　又功用。【易·繫辭】顯諸仁，藏諸用。【疏】謂潛藏功用，不使物知，是藏諸用也。【論語】禮之用，和爲貴。　又貨也。【書·大禹謨】正德利用厚生。【疏】謂在上節儉，不爲糜費，以利而用，使財物殷阜。【禮·王制】冢宰制國用，必於歲之杪，五穀皆入，然後制國用。　又以也。【詩·小雅】謀夫孔多，是用不集。【古樂府】何用識夫壻，白馬從驪駒。　又庸也。【論語】則四方之民，襁負其子而至矣，焉用稼。　\n\r\n又【增韻】器用也。【書·微子】今殷民乃攘竊神祇之犧牷牲用以容。【傳】器實曰用。【左傳·襄二十五年】我先王賴其利器用也。　\n\r\n又【廣韻】通也。　又姓。漢有用蚪，爲高唐令。　\n\r\n又【韻補】叶餘封切，音容。【詩·小雅】謀臧不從，不臧覆用。【陸賈新語】大化絕而不通，道德施而不用。【又】立則爲太山衆本之宗，仆則爲萬世之用。　\n\r\n又【六書正譌】周伯琦曰：用，古鏞字，鐘也。古㱁識，商鐘寅簋鐘字皆作用，後人借爲施用字。\n\r\n考證：〔【左傳·襄二十五年】我先王賴其器用也。〕　謹照原文賴其下增利字。"}