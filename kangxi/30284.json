{"拼音": "huāng,huǎng,kāng,huɑng", "部首": "艸", "笔画数": "9", "Unicode": "8352", "page": "1031", "volume": "【申集上】【艸字部】", "notes": "\r\n\r\n〔古文〕𠃤𠯚【唐韻】【集韻】【韻會】【正韻】𠀤呼光切，音肓。【說文】蕪也。一曰草掩地也。【周語】田疇荒蕪。【韓詩外傳】四穀不升謂之荒。【爾雅·釋天】果不熟爲荒。　又廢也。【書·蔡仲之命】無荒棄朕命。【傳】無廢棄我命。　又大也。【詩·周頌】天作高山，大王荒之。【書·益稷】惟荒度土功。【傳】大治度水土之功。　\n\r\n又【書·禹貢】五百里荒服。【爾雅·釋地】觚竹、北戸、西王母、日下，謂之四荒。　又掩也。【詩·周南】南有樛木，葛藟荒之。　又空也。【吳語】荒成不盟。　又蒙也。【禮·喪大記註】在旁曰帷，在上曰荒。　\n\r\n又【集韻】同慌。【楚辭·哀郢】荒忽其焉極。　又通肓。【史記·扁鵲列傳】搦髓腦揲荒。【註】荒，膏荒也。　又地名。【水經注】荒谷東岸有冶父城。【梁元帝·𤣥覽賦】夕瞻荒谷之寺。　又歲名。【爾雅·釋天】大歲在己曰大荒落。　又姓，見【通志·氏族略】。\n\r\n考證：〔【吳語】荒城不盟。〕　謹照原文城改成。"}