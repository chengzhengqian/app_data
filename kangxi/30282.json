{"拼音": "jiāo,qiào,xiǎo,xiào", "部首": "艸", "笔画数": "9", "Unicode": "832D", "page": "1028", "volume": "【申集上】【艸字部】", "notes": "\r\n\r\n〔古文〕𦺏【唐韻】古肴切【正韻】居肴切，𠀤音交。【說文】乾芻也。【書·費誓】峙乃芻茭。【註】積芻茭供軍牛馬。【韻會】草名。苽，刈取以用曰芻，乾之曰茭，故曰峙乃芻茭。【史記·河渠書】盡河壖棄地，民茭牧其中。　\n\r\n又【爾雅·釋草】茭，牛蘄。【疏】茭似芹菜，可食。【本草註】生水澤中。苗似鬼針，花靑白色，子黃黑色，似防風子。　\n\r\n又【前漢·溝洫志】搴長茭兮湛美玉。【註】竹葦絙謂之茭也，所以引置土石也。　\n\r\n又【集韻】下巧切，同䕧，芰根也。【爾雅·釋草】荺、茭。【註】今江東呼藕經緒如指，空中可啖者爲茇茭，卽此類。　又口敎切，音敲。【揚子·方言】茭媞，欺謾之詞。　\n\r\n又【集韻】吉歷切。【周禮·冬官·弓人註】茭，讀爲激發之激，謂弓檠也。\n\r\n考證：〔【後漢·溝洫志】搴長茭兮湛美玉。〕　謹照原書後漢改前漢。"}