{"拼音": "yǐn", "部首": "弓", "笔画数": "4", "Unicode": "5F15", "page": "356", "volume": "【寅集下】【弓字部】", "notes": "\n\n〔古文〕㧈【唐韻】余忍切【集韻】【韻會】【正韻】以忍切，𠀤音蚓。【說文】開弓也。【徐鉉曰】象引弓之形。【周禮·冬官考工記】維體防之，引之中參。　\n\n又【廣雅】演也。【易·繫辭】引而伸之。　\n\n又【爾雅·釋詁】長也。【釋訓】子子孫孫引無極也。【書·梓材】引養引恬。　又相牽曰引。【禮·檀弓】喪服，兄弟之子，猶子也。蓋引而進之也。【註】牽引進之，同于己子。【史記·秦始皇紀】諸生轉相告引。　\n\n又【集韻】導也。【史記·韓長孺傳】奉引墮車，蹇。【註】爲天子導引而墮車，跛。　又卻也。【禮·玉藻】侍坐，則必退席。不退，則必引而去君之黨。【註】引，卻也。　又相薦達曰引。【史記·魏其侯傳】兩人相爲引重。【註】相薦達爲聲勢。【後漢·張皓王龔傳論】顯登者以貴塗易引。　又服氣法曰道引。【莊子·刻意篇】道引之士，養形之人。【史記·留侯世家】道引不食穀。　又治疾法有撟引。【史記·扁鵲傳】鑱石撟引。【註】謂爲按摩之法，夭撟引身，如熊顧鳥伸也。　又十丈爲引。【前漢·律歷志】其法用竹爲引，高一分，廣六分，長十丈。引者，信也。【註】信讀曰伸，言其長。　\n\n又【廣韻】【正韻】羊晉切【集韻】【韻會】羊進切，𠀤蚓去聲。【集韻】牽牛綍也。【禮·檀弓】弔於葬者，必執引。【疏】引，柩車索也。　\n\n又【集韻】一曰曲引。【蔡邕·琴操】有思歸引。又引古作𢪉。"}