{"拼音": "yuán,yuàn", "部首": "厂", "笔画数": "10", "Unicode": "539F", "page": "162", "volume": "【子集下】【厂字部】", "notes": "\n\n〔古文〕𠪥𨘡𠪰【唐韻】【集韻】【韻會】𠀤愚袁切，音元。【說文】高平曰原，人所登。【爾雅·釋地】大野曰平，廣平曰原。【周禮·地官·大司徒】辨其山林澤墳衍原隰之名物。【禮·月令】孟夏，令野虞出行田原，爲天子勞農。\n\n又【前漢·食貨志】農漁商賈四者，衣食之原。【董仲舒傳】道之大，原出於天。【司馬相如傳】爾陿游原。【註】孟康曰：原，本也。\n\n又【爾雅·釋言】原，再也。【疏】重再也。【易·比卦】原筮元永貞。【朱傳】必再筮，自審有元善長永正固之德。【禮·文王世子】命膳宰曰：末有原。【註】末，勿也。謂所食之餘，不可再進也。【前漢·禮樂志】以沛宮爲原廟。【註】師古曰：原，重也。言已立正廟，更重立也。\n\n又【韻會】推原也。【易·繫辭】原始要終。【前漢·薛宣傳】原心定罪。【註】師古曰：原，謂尋其本也。【管子·戒篇】春出，原農事之不本者，謂之遊。【註】原，察也。又宥罪曰原。【晉書·潘岳傳】會詔原之。又通作源。【前漢·食貨志】猶塞川原爲潢洿也。【註】師古曰：原，謂水泉之本也。又姓。【廣韻】孔子弟子有原憲。【前漢·趙廣漢傳】潁川大姓原褚。【註】原褚，二姓也。又州名。【韻會】漢高平縣，魏爲鎮州，又攺原州。\n\n又【韻補】叶虞雲切。【史記·敘傳】懷王客死，蘭咎屈原。好諛信讒，楚幷于秦。"}