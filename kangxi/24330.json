{"拼音": "hé", "部首": "禾", "笔画数": "5", "Unicode": "79BE", "page": "848", "volume": "【午集下】【禾字部】", "notes": "\r\n\r\n【唐韻】【正韻】戸戈切【集韻】【韻會】胡戈切，𠀤音和。【說文】嘉穀也。二月始生，八月而孰，得時之中，故謂之禾。禾，木也。木王而生，从木从𠂹省，𠂹象其穗。【春秋·莊二十八年】大無麥禾。【疏】麥熟於夏，禾成在秋。　又凡穀皆曰禾。【詩·豳風】十月納禾稼，黍稷重穋，禾麻菽麥。【疏】苗生旣秀謂之禾。禾是大名，非徒黍稷重穋四種，其餘稻秫苽粱皆名禾，惟麻與菽麥無禾稱，故再言禾以總之。　\n\r\n又【山海經】玉山，王母所居。昆侖之墟，其上有木禾，長五尋，大五圍，二月生，八月熟。【註】木禾穀類可食。【鮑照詩】遠食玉山禾。　又禾，和也。【尚書序】唐叔得禾，異畝同穎，王命歸周公於東，作歸禾，周公得命禾，旅天子命作嘉禾。【孔傳】異畝同穎，天下和同之象。【疏】後世同穎之禾，遂名嘉禾，由此。　又姓。\n\r\n考證：〔【尚書傳】唐叔得禾，異畝同穎。〕　謹按所引係書序，傳改序。"}