{"拼音": "miàn", "部首": "面", "笔画数": "9", "Unicode": "9762", "page": "1383", "volume": "【戌集中】【面字部】", "notes": "\r\n\r\n【唐韻】【集韻】【韻會】𠀤彌箭切，音偭。【說文】本作𠚑，顏前也。从𦣻，象人面形。【書·益稷】汝無面從，退有後言。　又見也。【禮·曲禮】夫爲人子者，出必告，反必面。【註】反言面者，從外來，宜知親之顏色安否。【儀禮·聘禮】𢷤者出請事，賔面如覿幣。【註】面，亦見也。【周禮·秋官·司儀】私面。【註】私覿也。　又向也。【書·周官】不學牆面。【疏】人而不學，如面向牆。【禮·曲禮】天子當依而立，諸侯北面而見天子，曰覲。\n\r\n又【玉藻】唯君面尊。【註】面，猶鄕也。【周禮·冬官考工記·匠人】面朝後市。　\n\r\n又【廣韻】前也。【儀禮·士冠禮】覆之面葉。【註】面，前也。　\n\r\n又【韻會】方面，當四方之一面也。【書·顧命】大輅在賔階面，綴輅在阼階面。【周禮·冬官考工記】或審曲面勢。【註】審察五材曲直方面形勢之宜。【史記·留侯世家】獨韓信可屬大事，當一面。　\n\r\n又【韻會】相背曰面。【史記·項羽紀】馬童面之。【註】如淳曰：面，不正視也。【前漢·項羽傳註】師古曰：如淳說非也。面謂背之，不面向也。面縛亦謂反背而縛之，杜元凱以爲但見其面，非也。　\n\r\n又【前漢·張敞傳】自以便面拊馬。【註】師古曰：便面，扇之類也。亦曰屛面。\n\r\n考證：〔【說文】本作𠚑，顏前也。从自〕　謹照原文自改𦣻。"}