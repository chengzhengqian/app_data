{"拼音": "kūn", "部首": "山", "笔画数": "11", "Unicode": "5D10", "page": "313", "volume": "【寅集中】【山字部】", "notes": "\n\n【廣韻】古渾切【集韻】【韻會】【正韻】公渾切，𠀤音昆。崐崘，山名。【水經注】山在西北，去嵩高五萬里，地之中也，高萬一千里，河水出其東北陬，屈从其東南，流入渤海。【前漢·崑崙山註】山高二千五百餘里，日月所相隱蔽爲光明。【渤海十洲記】崑崙山有三角，其一角正干北辰，名閬風巔，其一正西，名元圃臺，其一正東，名崐崘宮，有五城十二樓。　　\n\n又【爾雅·釋丘】三成爲崑崙丘。【註】昆侖山三重，丘有三重，故以名亦作崑崙。義同。　\n\n又【山海經】海內崐崘之墟，在西北帝之下都。方八百里，高萬仞，面有九井，以玉爲檻，旁有九門，開明獸守之。【註】言海內者，明海外別有崑崙也。又張騫渡西海，至大秦烏遲國，復有西海，海濵有小崑崙，高萬仞。永平閒竇固出燉煌崑崙塞，擊破白水鹵於蒲類。海上博物志引河圖括地象曰：崑崙廣萬里，泉南流入中國曰河，八十城繞之，中國居一分，是也。　又國名。【書·禹貢】織皮崑崙。【疏】崐崘，在荒服之外，流沙之內。◎按《前漢·郊祀歌》《揚雄·甘泉賦》崑崙俱作昆侖，文省義通。"}