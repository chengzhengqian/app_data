{"拼音": "yè", "部首": "言", "笔画数": "11", "Unicode": "8C12", "page": "1173", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤於歇切，堰入聲。【說文】白也。【爾雅·釋詁】告也，請也。【左傳·隱十一年】唯我鄭國之有請謁焉。【註】謁，告也。【禮·曲禮】問士之子，長曰能典謁矣，幼曰未能典謁也。【註】謁，請也。典謁者，主賔客告請之事。　\n\r\n又【增韻】訪也，請見也。【後漢·卓茂傳】茂詣河陽，謁見光武。　\n\r\n又【釋名】謁，詣也，詣告也。書其姓名於上，以告所至詣者也。【正字通】刺名也。古之門狀，今之拜帖。【史記·高祖紀】高祖乃紿爲謁曰：賀錢萬。實不持一錢。【註】謁，謂以札書姓名，若今之通刺。　又謁舍，今之客舍也。【前漢·食貨志】里區謁舍。　又官名。【前漢·百官公卿表】謁者，掌賔讚受事。【應劭註】謁，請也，白也，僕主也。【三輔黃圖】內謁者，署在未央宮，屬少府。　又星名。【宋史·天文志】謁者一星在左執法東北，主賔客，辨疑惑。　又山名。【山海經】謁戾之山多松柏，有金玉，沁水出焉。【註】山今在上黨郡涅縣。　又姓。【後漢·方術傳】汝南太守謁煥。　\n\r\n又【集韻】【類篇】𠀤乙列切，音䋵。亦白也。李舟說。　\n\r\n又【正韻】於蓋切，音愛。與䨠同。隂晦也。引韓愈秋雨聯句：牖變景明謁。一本作藹，義同。　\n\r\n又【揚雄·百官箴】殷以𠛬顚，秦以酷敗。獄臣司理，敢告執謁。謁叶敗。\n\r\n又【史記·孔子世家】去魯歌云：彼婦之謁，可以死敗。按此歌六句三韻，謁本音愛，與敗叶。【字彙】謁攺音意，敗叶音佩，誤。　【正字通】俗作謁，非。"}