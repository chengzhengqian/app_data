{"拼音": "lōng,lóng", "部首": "阜", "笔画数": "11", "Unicode": "9686", "page": "1356", "volume": "【戌集中】【阜字部】", "notes": "\r\n\r\n【唐韻】力中切【集韻】【韻會】【正韻】良中切，𠀤音癃。【說文】豐大也。　\n\r\n又【玉篇】中央高也。【爾雅·釋山】宛中隆。【疏】山形中央蘊聚而高者名隆。　\n\r\n又【戰國策】雖隆薛之城到於天，猶之無益也。　又與窿通。【正韻】穹窿，天勢。本作隆。【司馬相如·上林賦】穹隆雲橈。　\n\r\n又【玉篇】盛也。【禮·檀弓】道隆則從而隆，道汙則從而汙。【史記·封禪書】文王攺制，爰周郅隆。【前漢·武帝紀】迫隆冬至。【註】隆冬，猶言盛冬也。　\n\r\n又【禮·祭義】頒禽隆諸長者。【註】隆，猶多也。　\n\r\n又【荀子·致士篇】君者，國之隆也。【註】隆，猶尊也。【史記·平準書】方隆貴用事。　\n\r\n又【前漢·王莽傳】臣莽夙夜隆就孺子。【註】隆，長也。言成就之，使其長大也。　又厚也。【後漢·皇后傳】使後世不見隆薄進退之隙。　\n\r\n又【前漢·五行志】沛城鐵官鑄鐵，鐵不下，隆隆如雷聲。　又地名。【史記·晉世家】齊伐魯，取隆。【註】隆，卽龍也。魯地有隆山。　又州名。後周陵州，宋升隆州。　又豐隆，雷師。【屈原·離騷】吾令豐隆乗雲兮，求宓妃之所在。【正韻】靊霳，本作豐隆。　又與南通。【淮南子·俶眞訓】終南作終隆。　又叶盧王切，音郞。【道藏歌】但聞仙道貴，不聞鬼道隆。謠歌參天氣，賈生元正章。　又叶閭承切，音棱。【陸雲·贈孫世顯詩】制動以靜，祕景在隆。雲根可棲，樂此隈岑。\n\r\n考證：〔【戰國策】雖隆薛之誠到於天〕　謹照原文誠改城。〔【荀子·臣道篇】君者，國之隆也。〕　謹照原書臣道篇改致士篇。"}