{"拼音": "fù", "部首": "襾", "笔画数": "18", "Unicode": "8986", "page": "1129", "volume": "【申集下】【襾字部】", "notes": "\r\n\r\n【唐韻】芳福切【集韻】【韻會】芳六切，𠀤音蝮。【玉篇】反覆也。【詩·小雅】不懲其心，覆怨是正。【禮·月令】季春，命舟牧覆舟，五覆五反，乃告舟備具于天子。　又倒也。【易·鼎卦】鼎折足，覆公餗。【書·胤征】顚覆厥德。　又敗也。【中庸】傾者覆之。【綱目集覽】覆，軍敗也。　又中覆。【前漢·馮唐傳】賞賜決于外，不從中覆也。【註】覆謂覆白之也。　又射覆。【前漢·東方朔傳】上嘗使諸數家射覆。【註】于覆器之下而置諸物，令暗射之，故云射覆。　又與復同。【易·乾卦】終日乾乾，反復道也。　\n\r\n又【集韻】方六切，音福。審也。【周禮·冬官考工記註】詳察曰覆。【唐書·鄧景山傳】檢覆私隱。　\n\r\n又【廣韻】敷救切，音與宥韻副同。【說文】蓋也。【詩·大雅】鳥覆翼之。【禮·檀弓】見若覆夏屋者矣。　又扶富切，浮去聲。伏兵曰覆。【左傳·隱九年】君爲三覆以待之。　\n\r\n又【類篇】匹北切，音𠣾。義同。　\n\r\n又【韻補】筆力切，叶音逼。【班固·西都賦】草木塗地，山淵反覆。蹂躪其十二三，乃拗怒而少息。"}