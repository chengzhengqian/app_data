{"拼音": "lòng,nòng", "部首": "廾", "笔画数": "7", "Unicode": "5F04", "page": "353", "volume": "【寅集下】【廾字部】", "notes": "\n\n【唐韻】【集韻】【韻會】【正韻】𠀤盧貢切，籠去聲。【爾雅·釋言】玩也。【疏】謂玩好也。【詩·小雅】載弄之璋。【前漢·趙堯傳】高祖持御史大夫印弄之。　又戲也。【左傳·僖九年】夷吾弱不好弄。【註】弄，戲也。【前漢·昭帝紀】上耕於鉤盾弄田。【註】師古曰：弄田，謂宴游之田。　\n\n又【韻會】侮也。【前漢·東方朔傳】自公卿在位，朔皆敖弄，無所爲屈。　又樂曲曰弄。【晉書·桓伊傳】王徽之泊舟靑溪側，令人謂伊曰：聞君善吹笛，試爲我一奏。伊便下車，踞胡牀，爲作三調。弄畢。便上車去。【南史·隱逸傳】宗少文善琴，古有金石弄，惟少文傳焉。【嵆康·琴賦】改韻易調，奇弄乃發。　\n\n又【字彙】巷也。"}