{"拼音": "yuè,zhuó", "部首": "水", "笔画数": "6", "Unicode": "6C4B", "page": "604", "volume": "【巳集上】【水字部】", "notes": "\n\n【廣韻】【集韻】仕角切【正韻】食角切，𠀤音促。【說文】激水聲也。【爾雅·釋水】井一有水一無水爲瀱汋。【𤣥中記】貴州有漏汋，一日百盈百竭，應漏刻，今貴州城外有之。　又水名，在丹水縣南。【水經注】丹水南合汋水，謂之浙水。　\n\n又【廣韻】市若切【集韻】實若切【韻會】是若切【正韻】裳灼切，𠀤音杓。義同。　\n\n又【集韻】【正韻】𠀤職略切，音酌。挹取也。與酌通。【周禮·秋官】士師之職，掌士之八成。一曰邦汋。【註】汋讀如酌。斟酌盜取國家密事，若今時刺探尚書事。　\n\n又【集韻】弋灼切，音藥。義同。　又地名。【左傳·成十六年】鄭子罕伐宋，宋將鉏樂懼，敗諸汋陂，退舍於夫渠，不儆，鄭人覆之，敗諸汋陵。　\n\n又【集韻】尺約切，音綽。水聲。"}