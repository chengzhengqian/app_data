{"拼音": "míng", "部首": "冖", "笔画数": "10", "Unicode": "51A5", "page": "130", "volume": "【子集下】【冖字部】", "notes": "\n\n【唐韻】莫經切【集韻】【韻會】忙經切【正韻】眉兵切，𠀤音銘。【說文】幽也。从日六，冖聲。日數十，十六日而月始虧，冖亦夜也。【爾雅·釋言】幼也。【註】幼稚者，冥昧也。【詩·小雅】噦噦其冥。【前漢·五行志】其廟獨冥。【註】暗也。【玉篇】窈也，夜也，草深也。又靑冥，天也。【楚辭·九章】據靑冥而攄虹。又北冥，海也。【莊子·逍遙遊】北冥有魚。【正韻】通作溟。又玄冥，水神。【禮·月令】其神玄冥。【註】少皡氏子曰脩，曰熙，爲水官。\n\n又【集韻】【韻會】母迥切【正韻】母耿切，𠀤銘上聲。【詩·小雅】無將大車，維塵冥冥。無思百憂，不出于熲。【朱註】冥冥，昏晦也。\n\n又【集韻】莫定切，銘去聲。義同。\n\n又【集韻】【韻會】【正韻】𠀤莫狄切，音覓。覆也。以繩縻取禽獸之名。周禮有冥氏，掌設弧張爲阱擭，以攻猛獸。又叶謨陽切【史記·龜莢傳】正晝無見，風雨晦冥。雲蓋其上，五采靑黃。\n\n又【集韻】䁕見切，音麪。冥眴，視不見。"}