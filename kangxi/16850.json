{"拼音": "pàn", "部首": "水", "笔画数": "8", "Unicode": "6CEE", "page": "618", "volume": "【巳集上】【水字部】", "notes": "\n\n〔古文〕沜【唐韻】【集韻】【韻會】【正韻】𠀤普半切，音判。【說文】諸侯鄕射之宮，西南爲水，東北爲牆。【詩·魯頌】思樂泮水。【箋】泮之言半也。半水者，蓋東西門以南通水，北無也。【禮·王制】作頖宮。　\n\n又【通典】兗州泗水縣有泮水。　又散也。【詩·邶風】迨冰未泮。　又與判同。【史記·陸賈傳】自天地剖泮，未始有也。　又與畔通。【詩·衞風】隰則有泮。【傳】泮，坡也。【箋】泮，讀爲畔。"}