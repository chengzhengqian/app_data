{"拼音": "bó", "部首": "巾", "笔画数": "8", "Unicode": "5E1B", "page": "330", "volume": "【寅集中】【巾字部】", "notes": "\n\n【唐韻】旁陌切【集韻】【韻會】薄陌切，𠀤音白。【說文】繒也。【廣韻】幣帛。【易·賁卦】賁于丘園，束帛戔戔。【書·堯典】五玉三帛。【傳】三帛，諸侯世子執纁，公之孤執元，附庸之君執黃。【周禮·春官·典命註】帛，如今璧色繒也。【左傳·閔二年】衞文公大帛之冠。【註】大帛，厚繒。【後漢·鄧后紀】必書功於竹帛。【註】帛謂縑素。　又執帛，官名【前漢·曹參傳】乃封參爲執帛。【註】張晏曰：執帛，孤卿也。或曰楚官名。　又草名。【爾雅·釋草】帛似帛，華山有之。【疏】華山有草，葉似帛者，因以名云。　又姓。【神仙傳】吳有帛和。【水經注】瀍水西有帛仲理墓。　又叶僕各切，音薄。【禮·禮運】以烹以炙，以爲醴酪。治其絲麻，以爲布帛。【又】疏布以羃，衣其澣帛。醴醆以獻，薦其燔炙。\n\n考證：〔【爾雅·釋草】帛似帛，華山有之，【疏】華山有草，葉似帛者，因名帛草。〕　謹照原文因名帛草改因以名云。"}