{"拼音": "yǒu,yòu", "部首": "月", "笔画数": "6", "Unicode": "6709", "page": "504", "volume": "【辰集上】【月字部】", "notes": "\n\n〔古文〕【唐韻】云久切【集韻】【韻會】【正韻】云九切，𠀤音友。【說文】不宜有也。《春秋傳》曰：日月有食之。从月又聲。【九經字樣】有，从月。从冃，譌。　\n\n又【玉篇】不無也。【易·大有疏】能大所有。\n\n又【繫辭】富有之謂大業。　\n\n又【詩·商頌】奄有九有。【傳】九有，九州也。　\n\n又【左傳·桓三年】有年。【註】五穀皆熟書有年。　\n\n又【玉篇】果也，得也，取也，質也，寀也。　又姓。【論語】有子。【註】孔子弟子有若。　\n\n又【集韻】尤救切。與又通。【書·堯典】朞三百有六旬有六日。【詩·邶風】不日有曀。【註】有，又也。　\n\n又【韻補】叶羽軌切。【前漢·敘傳】文豔用寡，子虛烏有。寄言淫麗，託風終始。又叶演女切。【徐幹·齊都賦】主人盛饗，期盡所有。三酒旣醇，五齊惟醹。"}