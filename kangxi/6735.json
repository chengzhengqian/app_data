{"拼音": "shú", "部首": "子", "笔画数": "11", "Unicode": "5B70", "page": "280", "volume": "【寅集上】【子字部】", "notes": "\n\n【唐韻】殊六切【集韻】【韻會】【正韻】神六切，𠀤音淑。【說文】食飪也。本作𦏧，隸作孰。生之反也。【禮·禮運】腥其俎，孰其殽。《特牲饋食禮》註，祭祀自孰始。　又歲稔也。【禮·樂記】德盛而敎尊，五穀時孰。【前漢·食貨志】大孰則上糴三而舍一，中孰則糴一，使民食足。互見火部熟字註。　\n\n又【爾雅·釋訓】孰，誰也。【楚辭·天問】圓則九重，孰營度之。【莊子·天運篇】孰主張是，孰維綱是。【史記·藺相如傳】公之視廉將軍，孰與秦王。　\n\n又【正韻】何也。【論語】是可忍也，孰不可忍也。　\n\n又【正字通】審也。【漢武策賢良制】其孰之復之。○按《說文》生孰字本但作孰，後人加火，以別生熟之熟，而孰但爲誰孰字矣。\n\n考證：〔【儀禮·特牲饋食】祭祀自孰始。【禮·禮運】腥其俎，孰其殽。〕　謹按祭祀自孰始乃註文，非經文。次序當先經後註。謹据改爲禮禮運腥其俎，孰其殽。特牲饋食禮註，祭祀自孰始。"}