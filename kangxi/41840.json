{"拼音": "shuāng", "部首": "隹", "笔画数": "18", "Unicode": "96D9", "page": "1368", "volume": "【戌集中】【隹字部】", "notes": "\r\n\r\n【唐韻】所江切【集韻】【韻會】疎江切，𠀤音䉶。【說文】隹二枚也。从雔，又持之。【後漢·王喬傳】有雙鳧，從東南飛來。　\n\r\n又【玉篇】兩也。【儀禮·聘禮】凡獻執一雙。　\n\r\n又【玉篇】偶也。【詩·齊風】冠綏雙止。【箋】五人爲奇，而襄公往從而雙之。　又獸名。【山海經】南海之外，赤水之西，流沙之東，有三靑獸相幷，名雙雙。【註】郭璞曰：言體合爲一也。公羊傳所云雙雙而俱至者，蓋謂此也。吳任臣云：獸經曰：文文善呼，雙雙善行。駢志云：雙雙合體，蛩蛩假足。麟書曰：雙雙俱來，孟極是覆。　又鳥名。【公羊傳·宣五年】其諸爲其雙雙而俱至者與。【疏】舊說云：雙雙之鳥，一身二首尾，有雌雄，隨便而偶，常不離散，故以喩焉。○按公羊傳疏與山海經註異。　\n\r\n又【正字通】溫庭筠詩：招客先開四十雙。王弇州註云：雙，五畝也。四十雙，二百畝也。或曰唐書南詔傳：官給田，四雙爲二百畝。又雲南雜志：俗耕田，三人使二牛，前牽，中壓，後驅，犂一曰爲一雙。又陶九成輟耕錄，謂一雙爲四畝，佛地以二畝爲一雙，蓋各從其方俗而名之，非有成數也。　又姓。【正字通】南北朝孝子雙泰貞。　\n\r\n又【集韻】朔降切，音淙。偶也。　又叶所終反。【謝惠連·七夕詩】弄杼不成藻，聳轡騖前蹤。昔離秋已兩，今聚夕無雙。"}