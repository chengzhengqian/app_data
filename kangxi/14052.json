{"拼音": "piáo,pō,pò,pú,pǔ", "部首": "木", "笔画数": "6", "Unicode": "6734", "page": "510", "volume": "【辰集中】【木字部】", "notes": "\n\n【唐韻】【集韻】【韻會】𠀤匹角切，音璞。【說文】木皮也。【徐曰】藥有厚朴，一名厚皮，木皮也。【本草別錄】其樹名榛，其子名逐折。　又與樸同。【史記·文帝紀】示敦朴爲天下先。　\n\n又【戰國策】范雎曰：鄭人謂玉未理者樸，周人謂䑕未腊者朴。　\n\n又【博雅】朴，大也，猝也，離也。　\n\n又【正韻】匹各切。\n\n又【集韻】匹𠋫切，音踣。義𠀤同。　\n\n又【玉篇】普木切，音扑。本也。　\n\n又【集韻】披尤切，音䬌。夷姓。【魏志】建安二十年，巴夷王朴胡舉巴夷來附。　又叶蒲沃切，音僕。【陳琳·瑪瑙勒賦】太上去華尚素朴兮，所貴在人匪金玉兮。\n\n考證：〔【本草·別錄】一名逐折。又名樹名榛。〕　謹照原文改其樹名榛，其子名逐折。 \n\n（樸）【唐韻】【集韻】【韻會】【正韻】𠀤匹角切，音璞。【說文】作檏。木素也。【徐曰】土曰坏，木曰檏。【書·梓材】旣勤樸斲，惟其塗丹臒。　又凡器未成者，皆謂之樸。【爾雅·釋器】木謂之剫，玉謂之雕。【郭註】皆治樸之名。　又質也。【禮·郊特牲】素車之乘，尊其樸也。　\n\n又【集韻】【韻會】【正韻】𠀤博木切，音卜。【詩·大雅】芃芃棫樸。【傳】樸，枹木。【箋】白桵相樸屬而生者。【周禮·冬官考工記】察車之道，欲其樸屬而微至。【註】樸屬，猶附著堅固也。　\n\n又【集韻】普木切，音扑。【張衡·東京賦】遵節儉，尚素樸。思仲尼之克己，履老氏之常足。　又堅木也。　\n\n又【集韻】步木切，音僕。木密也。　\n\n又【廣韻】薄胡切，音蒲。樸𠟼，縣名。【前漢·地理志】屬武威郡。　\n\n又【唐韻】普故切，音舖。【淮南子·精神訓】明白太素，無爲復樸。"}