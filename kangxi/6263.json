{"拼音": "mèi", "部首": "女", "笔画数": "12", "Unicode": "5A9A", "page": "267", "volume": "【丑集下】【女字部】", "notes": "\n\n〔古文〕𡡚【廣韻】【集韻】【韻會】【正韻】𠀤明祕切，音郿。【說文】說也。又諧也，諂也，蠱也。【書·囧命】便辟側媚。【史記·佞幸傳】非獨女以色媚，士宦亦有之。【吳志】虞翻曰：自恨骨體不媚。　又愛也，親順也。【詩·大雅】媚兹一人。【唐書·魏徵傳】太宗曰：人言魏徵舉動疎慢，我見其嫵媚。　又地名。【左傳·定九年】齊侯致禚媚杏于衞。【註】三邑皆齊西界。　又叶武悲切，音眉。【韓愈·永貞行】狐鳴梟噪爭署置，䁑睒跳踉相嫵媚。【註】䁑睒，獸狂視貌。時順宗病瘖，王伾王叔文用事。憲宗立，攺元永貞。　本作𡡾。\n\n考證：〔【左傳·定九年】齊侯致禚媚杏于衞。【註】三邑皆齊四界。〕　謹照原文四界改西界。"}