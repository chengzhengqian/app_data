{"拼音": "shī,shǐ,yí,yì", "部首": "方", "笔画数": "9", "Unicode": "65BD", "page": "482", "volume": "【卯集下】【方字部】", "notes": "\n\n〔古文〕𢒃𠇜𠤒【唐韻】式支切【集韻】【韻會】商支切【正韻】申支切，𠀤音詩。【說文】旗貌。齊樂施字子旗，知施者旗也。【註】徐鍇曰：旗之逶迤。一曰設也。【書·益稷】以五采彰施于五色。　\n\n又【詩·邶風】得此戚施【傳】戚施，不能仰者。【箋】戚施，面柔下人以色，故不能仰也。　\n\n又【詩·王風】將其來施施。【傳】施施，難進之意。【箋】施施，舒行伺閒，獨來見已之貌。【釋文】施如字。【孟子】施施從外來。【趙岐註】施施，猶扁扁，喜悅之貌。【音義】丁如字，張音怡。　\n\n又【周禮·天官·內宰】施其功事。【註】施，猶賦也。　\n\n又【禮·祭統】施于蒸彝鼎。【註】施，猶著也。　\n\n又【晉語】秦人殺冀芮而施之。【註】施，𨻰其尸也。　\n\n又【玉篇】張也。【增韻】用也，加也。　又姓。【左傳·桓九年】施父。【註】魯大夫。【禮·雜記】孔子曰：吾食於少施氏而飽。【註】少施氏，魯惠公子，施父之後。　\n\n又【廣韻】【集韻】【韻會】𠀤施智切，音翅。惠也，與也。【易·乾卦】德施普也。【又】雲行雨施。【禮·曲禮】太上貴德，其次務施報。【左傳·僖二十四年】報者倦矣，施者未厭。【註】施，功勞也。【增韻】凡施設之施，平聲。施與之施，𠀤平去通押。　\n\n又【集韻】【韻會】𠀤以豉切，音易。【詩·周南】葛之覃兮，施于中谷。【傳】施，移也。　\n\n又【詩·大雅】施于孫子。【箋】施，猶易也，延也。　\n\n又【儀禮·喪服】絕族無施服。【註】在旁而及曰施。　\n\n又【集韻】【韻會】𠀤賞是切，詩上聲。捨也，攺易也。通作弛。【周禮·天官·少宰】治其施舍。【註】施舍，不給役者也。【論語】君子不施其親。【何晏註】施，易也。不以他人之親易己之親。【後漢·光武紀】將衆部施𠛬屯北邊。【註】施，讀曰弛。弛，解也。　\n\n又【集韻】余支切，音移。㢮或作施。【史記·衞綰傳】劒人之所施易。【註】施，讀曰移。　\n\n又【史記·賈生傳】庚子日施兮。【註】施，矢遺反。索隱曰：施，猶西斜也。　\n\n又【韻補】叶詩戈切。【漢·高祖戚夫人歌】橫絕四海，又可奈何。雖有矰繳，尚安所施。"}