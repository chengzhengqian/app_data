{"拼音": "gēng", "部首": "鳥", "笔画数": "19", "Unicode": "9D8A", "page": "1493", "volume": "【亥集中】【鳥字部】", "notes": "\r\n\r\n【廣韻】古行切【集韻】【韻會】居行切【正韻】古衡切，𠀤音庚。鶬鶊，鳥名。大於鴝鵒，毛黃色，羽及尾黑色相閒，雌雄雙飛，鳴音如織機聲。一作倉庚。【爾雅·釋鳥】倉庚，鵹黃也。【禮·月令】仲春倉庚鳴。【正字通】倉庚，黃鸝也。雙飛相麗，曰黃鸝。以黃色黑章曰黧黃，以鳴嚶嚶曰黃鶯。詩疏云：或謂之黃栗留，或謂之黃袍。詩豳風：倉庚于飛，熠燿其羽。揚子方言：齊人謂之搏黍，冬藏谷中，二月始鳴。荆州志：農人冬月於田中掘二三尺，得土堅圓如卵，破之則鳥在焉，無復羽毛，春始生羽，破土而出。又山海經云：黃鳥，食之不妒。"}