{"拼音": "shuì,shuō,yuè", "部首": "言", "笔画数": "14", "Unicode": "8AAC", "page": "1164", "volume": "【酉集上】【言字部】", "notes": "\r\n\r\n【唐韻】失𤑔切【集韻】【韻會】【正韻】輸𤑔切，𠀤音近刷。【說文】説，釋也。一曰談説。【釋名】述也。序述之也。【廣雅】論也。【玉篇】言也。【廣韻】告也。【增韻】解也，訓也。又所論之辭也。【易·咸卦】滕口説也。\n\r\n又【繫辭】故知死生之説。【書·益稷】庶頑讒説。【詩·國風】士之耽兮，猶可説也。女之耽兮，不可説也。【史記·老莊申韓傳】韓非作《説難》曰：凡説之難，在知所説之心，可以吾説當之。【揚子·法言】五經之爲衆説郛。【文心雕龍】説者，悅也。兌爲口舌，故言咨悅懌。過悅必僞，故舜驚讒説。　\n\r\n又【周易】有《説卦》，孔子十翼之一。【疏】𨻰説八卦之德業變化，及法象所爲也。　\n\r\n又【周禮·春官·大祝】掌六祈，以同鬼神示，六曰説。【註】謂以辭責之，如董仲舒救日之祝是也。　又攻説。【周禮·秋官·庶氏】以攻説禬之。【註】祈其神求去之也。　\n\r\n又【玉篇】余輟切【唐韻】弋雪切【集韻】【韻會】欲雪切，𠀤音閱。與悅通。【玉篇】懌也。【類篇】喜也，樂也，服也。【易·益卦】民説無疆。【詩·召南】我心則説。【周禮·秋官】掌交達萬民之説。　又數也。【詩·邶風】死生契闊，與子成説。【疏】當與子危難相救，成其軍伍之數。勿得相背，使非理死亡也。　又人名。【書·說命序】高宗夢得説。【註】夢得賢相，其名曰説。説，本又作兌。　又姓。【廣韻】傅説之後。　\n\r\n又【廣韻】舒芮切【集韻】【韻會】【正韻】輸芮切，𠀤音稅。【玉篇】亦談説也。【增韻】説誘，謂以言語諭人，使從己也。【孟子】説大人則藐之。【史記·蘇秦傳】遊説六國。　又舍也。【詩·召南】召伯所説。【左傳·宣十二年】日中而説。【正韻】與稅駕之稅同。　\n\r\n又【集韻】儒稅切，音芮。亦説也。引《周禮》註：遊觀則施惠以爲説也。聶氏定作此音。　\n\r\n又【正韻】他括切，音脫。【韻會】捝，亦作説。與脫通。【易·蒙卦】用説桎梏。【禮·檀弓】孔子之衞，遇舊館人之喪，使子貢説驂而賻之。　又赦也。【詩·大雅】彼宜有罪，女覆説之。【註】音脫。"}