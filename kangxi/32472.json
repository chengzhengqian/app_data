{"拼音": "zhì", "部首": "虫", "笔画数": "12", "Unicode": "86ED", "page": "1083", "volume": "【申集中】【虫字部】", "notes": "\r\n\r\n【唐韻】之日切【集韻】【韻會】【正韻】職日切，𠀤音質。【說文】蟣也。　又水蛭。【本草】一名馬蟥，一名馬鼈，處處河池有之。有數種，以水中馬蜞，得齧人腹中有血者，乾之爲佳。【劉向·新序】楚惠王食寒葅而得蛭，因遂吞之，腹有疾而不能食。【前漢·賈誼傳】偭蟂獺以隱處兮，夫豈從蝦與蛭螾。【服虔註】蛭，水蟲。　\n\r\n又【韻會】有石蛭、草蛭、泥蛭等名。　又飛蛭。【司馬相如·上林賦】蛭蜩蠼猱。【註】《山海經》：不咸之山，飛蛭四翼。　\n\r\n又【爾雅·釋蟲】蛭，蝚，至掌。【註】義未詳。　又姓。【正字通】見《姓苑》。　\n\r\n又【廣韻】徒結切，音耋。陟栗切，音窒【集韻】竹例切，音㿃。義𠀤同。"}