{"拼音": "zhí", "部首": "目", "笔画数": "8", "Unicode": "76F4", "page": "800", "volume": "【午集中】【目字部】", "notes": "\r\n\r\n〔古文〕𣓟𣖴【唐韻】除力切【集韻】逐力切，𠀤音値。【說文】正見也。【博雅】正也。【玉篇】不曲也。【易·坤卦】直其正也。【書·洪範】王道正直。　又準當也。【禮·投壺】馬各直其算。【史記·平準書】以白鹿皮爲皮幣，直四十萬。　\n\r\n又【增韻】當也。【儀禮·士冠禮】主人立于阼階下，直東序西面。【疏】謂當堂上東序牆也。　又伸也。【孟子】枉尺而直尋。　\n\r\n又【玉篇】侍也。【晉書·羊祜傳】悉統宿衞，入直殿中。　又順也。【詩·鄭風】洵直且侯。　又猶宜也。【詩·魏風】爰得我直。　又猶但也。【孟子】直不百步耳。　又猶故也。【史記·留侯世家】張良嘗遊下邳，圯上有一老父至良所，直墮其履圯下。　又埋枉曰直。【韓愈·王仲舒墓誌】公知制誥友人得罪公，獨爲直其冤。　又直來，無事而來也。【公羊傳·莊二十七年】直來曰來。　\n\r\n又【禮·月令】田事旣畢，先定準直，農乃不惑。【疏】準謂輕重平均，直謂繩墨得中也。　又骨直，謂强毅也。【周禮·冬官考工記工人】骨直以立。　又語發聲。【史記·龜筴傳】神龜知吉凶，而骨直空枯。【正義曰】直，語發聲也。　又柄也。【禮·明堂位】玉豆雕篹。【註】篹，籩屬，雕刻飾其直者也。【疏】雕鏤其柄。　又殖也。【揚子·太𤣥經】直，東方也，春也。質而未有文也。【註】直之言殖也。萬物甲始出殖立，未有枝葉也。　\n\r\n又【揚子·方言】袒飾謂之直袊。【註】婦人初嫁所著上衣，直袊也。　\n\r\n又【韻會小補】器直，曲尺也。梓人用之。　又官名。【鄧析子轉辭篇】湯有司直之人。\n\r\n又【通典】漢時繡衣直指，卽秦時御史大夫。　又直人，邑名。【左傳·昭二十三年】劉子取直人。　又泉名。【公羊傳·昭五年】直泉者何，涌泉也。　又門名。【三輔黃圖】長安城西出第二門曰直城門。　又姓。漢有直不疑。　\n\r\n又【諡法】肇敏行成曰直。　\n\r\n又【集韻】【韻會】直吏切【正韻】直意切，𠀤音治。與値通。【史記·項羽紀】直夜潰圍。【註】直，讀曰値。當也。【索隱曰】古字例以直爲値。【前漢·酷吏傳】無直甯成之怒。【史記】作値。　又物價曰直。【北史·齊景思王傳】食雞羹，何不還他價直也。　又傭作得錢亦曰直。【柳宗元·送薛存義序】向使傭一夫於家，受若直，怠若事，則必甚怒而黜罰之矣。　又叶直略切，音著。【樂府·焦仲卿妻詩】命如南山石，四體康且直。阿母得聞之，零淚應聲落。　又叶直六切，音逐。【楚辭·九章】令五帝以折中兮，戒六神與嚮服。俾山川以備御兮，命咎繇使聽直。　【六書正譌】从𠃊从十目。𠃊，古隱字。十目所視，雖隱亦直。會意。俗作直，非。\n\r\n考證：〔【揚子·方言】袒謂之直衿。【註】婦人初嫁所著上衣，直衿也。〕　謹照原文袒下增飾字。兩衿字𠀤改袊。"}