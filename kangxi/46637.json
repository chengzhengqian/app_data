{"拼音": "lì", "部首": "鳥", "笔画数": "16", "Unicode": "9D17", "page": "1485", "volume": "【亥集中】【鳥字部】", "notes": "\r\n\r\n【唐韻】【集韻】𠀤力入切，音立。【爾雅·釋鳥】鴗，天狗。【郭註】小鳥也。靑似翠，喙紅，項下白，食魚。江東呼爲水狗。亦名翠孥。【本草】名魚師。【爾雅翼】謂之魚狗。又名魚虎。【正字通】又名翠碧鳥。與翡翠鳥別。陸龜蒙詩：紅襟翠翰兩參差，徑拂烟華上細枝。春水漸生魚易得，不辭風雨坐多時。崔德符《通羊驛》詩：翠裘錦帽初相識，魚虎彎環掠岸飛。𠀤指鴗言。"}