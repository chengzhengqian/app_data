{"拼音": "shōu", "部首": "攴", "笔画数": "6", "Unicode": "6536", "page": "468", "volume": "【卯集下】【攴字部】", "notes": "\n\n〔古文〕㧃【唐韻】式周切【集韻】尸周切，𠀤音荍。【說文】捕也。【五經文字】作収，訛。【詩·大雅】此宜無罪，女反收之。【傳】收，拘收也。　\n\n又【詩·周頌】我其收之。【傳】收，聚也。　\n\n又【禮·玉藻】有事則收之。【疏】當有事之時，則收斂之。　\n\n又【左傳·襄二十七年】何以恤我，我其收之。【註】收，取也。　\n\n又【戰國策】秦可以少割而收害也。【註】收，猶息也。　\n\n又【博雅】收，振也。【中庸】振河海而不洩。【朱傳】振，收也。　又車軫也。【詩·秦風】小戎俴收。【傳】收，軫也。　又夏冠名。【儀禮·士冠禮】周弁，殷冔，夏收。【註】收，言所以收斂髮也。　又神名。【禮·月令】其神蓐收。　\n\n又【廣韻】【集韻】【韻會】【正韻】𠀤舒救切，音狩。獲多也。【禮·月令】農事備收。【釋文】收，如字，又守又反。　\n\n又【易·井卦】井收勿幕。【疏】凡物可收成者，則謂之收。【朱子·本義】收，汲取也。詩救反，又如字。"}