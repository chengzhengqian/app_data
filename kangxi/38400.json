{"拼音": "shù", "部首": "辵", "笔画数": "8", "Unicode": "8FF0", "page": "1255", "volume": "【酉集下】【辵字部】", "notes": "\r\n\r\n【廣韻】【集韻】【韻會】【正韻】𠀤食律切，音術。【說文】循也。【論語】述而不作。【中庸】父作之，子述之。　\n\r\n又【廣韻】著述也。【正韻】修也，纘也，譔也。凡終人之事，纂人之言，皆曰述。【禮·樂記】識禮樂之文者能述。【又】述者之謂明。【儀禮·士喪禮】筮人許諾述命。【註】旣受命而申言之曰述。　又𨻰也。【孟子】諸侯朝於天子曰述職。　又冠名。【後漢·輿服志】通天冠前有山展筩，爲述。記曰：知天者冠述。　又通作術。【禮·祭義】結諸心，形諸色，而術省之。【註】術，當爲述。　又姓。【風俗通】魯大夫仲述之後。　又叶樹僞切，音瑞。【曹植·酒賦】安沈湎而爲娛，非往聖之所述。闢酒誥之明戒，同元凶之三季。"}