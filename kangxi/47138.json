{"拼音": "yī", "部首": "鳥", "笔画数": "22", "Unicode": "9DD6", "page": "1499", "volume": "【亥集中】【鳥字部】", "notes": "\r\n\r\n【唐韻】烏雞切【集韻】【韻會】煙奚切，𠀤音翳。水鳥。鷗也。一名水鴞。【說文】鳧屬。【埤雅】鳧好沒，鷖好浮。【正字通】鷖，蒼黑色，羣飛鳴，隨潮往來，曰信鳧，知風起，輒飛至岸，渡海者以爲𠋫。【詩·大雅】鳧鷖在涇。又通作翳。【司馬相如·上林賦】拂翳鳥。【註】同鷖。\n\r\n又【山海經】九疑之山有五采之鳥，名曰鷖。【又】蛇山有鳥，五色，飛蔽日，名鷖鳥。又鳥似鳳。【屈原·離騷】駟玉虬以乗鷖兮。【王逸註】鷖，鳳皇別名。身有五彩文，如鳳皇。\n\r\n又【集韻】一計切，音医。靑黑色也。【周禮·春官·巾車】彫面鷖總。【註】鷖總者，靑黑色，以繒爲之。【疏】取鳥之鷖色靑黑爲義。"}