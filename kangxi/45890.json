{"拼音": "qīng,zhēng", "部首": "魚", "笔画数": "16", "Unicode": "9CAD", "page": "1472", "volume": "【亥集中】【魚字部】", "notes": "\r\n\r\n【廣韻】【集韻】諸盈切【正韻】諸成切，𠀤音征。煑魚煎肉曰𦙫。或作鯖。【西京雜記】婁護遊五侯之門，每旦，五侯餽餉之，婁合所餉爲鯖，世稱五侯鯖。【廣韻】亦作𨢹。\n\r\n又【廣韻】【集韻】𠀤倉經切，音靑。魚名。靑色，有枕骨。【正字通】形似鯇，靑色，卽靑魚。俗呼烏鶹，南人以作鮓。【本草圖經】靑魚古作鯖字，所謂五侯之鮓是也。【左思·吳都賦】𪓟鼊鯖鰐。【註】鯖魚出交趾，合浦諸郡。\n\r\n又【集韻】親盈切【正韻】七情切，𠀤音淸。義同。"}