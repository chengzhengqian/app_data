{"拼音": "zhī", "部首": "支", "笔画数": "4", "Unicode": "652F", "page": "467", "volume": "【卯集下】【支字部】", "notes": "\n\n〔古文〕𠦙𢺶【唐韻】【集韻】【韻會】章移切【正韻】旨而切，𠀤音巵。【說文】去竹之枝也。从手，持半竹。【註】徐鍇曰：竹葉下垂也。【增韻】俗作攴，非。　\n\n又【韻會】庶也。【詩·大雅】本支百世。【傳】支，支子也。【儀禮·士昏禮】支子則稱其宗。【註】支子，庶昆弟也。　\n\n又【廣韻】持也。【左傳·定元年】天之所壞，不可支也。　\n\n又【周語】武王克殷，作詩以爲飮歌，名之日支。【註】支，拄也。　\n\n又【廣韻】度也。【晉書·職官志】有度支尚書。　\n\n又【韻府】支，券也。【魏書·盧仝傳】一支付勳人，一支付行臺。【韓愈·寄崔立之詩】當如合分支。【註】今時人謂析產符契爲分支帳。　\n\n又【大戴禮】燕支地計衆，不與齊均也。【註】支，猶計也。　\n\n又【玉篇】支離自異。【類篇】一曰分也。【王延壽·魯靈光殿賦】支離分赴。【註】支離，分散也。　\n\n又【玉篇】載充也。　\n\n又【韻會】十二支，辰名。【史記·天官書註】爾雅釋天云：歲陽者，甲乙丙丁戊己庚辛壬癸十干是也。歲隂者，子丑寅卯辰巳午未申酉戌亥十二支是也。\n\n又【後漢·王符傳】明帝時，以反支日，不受章奏。【註】凡反支日，用月朔爲正，十二支終戌亥，反還於子丑。如朔日遇戌亥，卽初一爲反支也。見隂陽書。　又國名。【書·禹貢】崑崙，析支，渠搜，西戎卽敘。【註】馬云：析支在河關西。【前漢·平帝紀】黃支國獻犀牛。【註】應劭曰：黃支在日南之南。\n\n又【西域傳】條支國臨西海。　又山名。【史記·匈奴傳】出隴西，過焉支山。【註】焉支山，在丹州。　又荔支，果名。【後漢·和帝紀】舊南海獻荔支。　又姓。【莊子·列禦𡨥】朱泙曼學屠龍於支離益。【何氏姓苑】支氏，琅邪人。【後趙錄】司空支雄。　又與胑肢通。【易·坤卦】美在其中，而暢於四支。【疏】四支，猶人手足。　又與枝通。【詩·衞風】芄蘭之支。【前漢·揚雄傳】支葉扶疎。　又與梔通。【前漢·司馬相如傳】鮮支黃礫。【註】鮮支，卽今梔子樹也。　\n\n又【集韻】翹移切，音衹。令支，縣名。【齊語】刜令支。【註】今爲縣在遼西。　\n\n又【集韻】支義切，音寘。【揚子·方言】南楚謂謰謱爲支註。\n\n考證：〔【左傳】天之所支，不可壞也。〕　謹照原文改爲天之所壞，不可支也。"}