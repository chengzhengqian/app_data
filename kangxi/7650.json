{"拼音": "qí", "部首": "山", "笔画数": "7", "Unicode": "5C90", "page": "308", "volume": "【寅集中】【山字部】", "notes": "\n\n〔古文〕𨙾㟚【廣韻】巨支切【集韻】【韻會】翹移切【正韻】渠宜切，𠀤音跂。【說文】山名。后稷十三世孫古公亶父始居此。【詩·大雅】率西水滸，至于岐下。【一統志】山有兩岐，故名。【六書故】一在今鳳翔府岐山縣，禹貢導岍及岐，是也。又山海經，岐山，狐岐之山，在今汾州介休縣，勝水出焉，東北會於汾，禹貢治梁及岐，是也。　又州名。本雍州地，後爲秦都，漢爲扶風郡，元魏置岐州，唐改鳳翔府，號西京。　又路岐也。【釋名】物兩爲岐，在邊爲旁。【爾雅·釋宮】二達謂之岐旁。【註】道旁出也。【列子·說符篇】亡羊者曰：岐之中又有岐，不知所之，所以返也。　又峻也。【詩·大雅】克岐克嶷。【朱傳】岐嶷，峻茂之貌。　又姓。【正字通】黃帝臣岐伯，唐岐靈岳。◎按《集韻》翹移切，音祁。周文王所封地。又常支切，音坻。山名。又渠羈切，音奇。地名。又章移切，音支。分也。與諸家音切相齟齬。今不从。　【集韻】本作𨙸。【韻會】或作歧。"}