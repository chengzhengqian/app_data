{"拼音": "lèi,lì", "部首": "米", "笔画数": "9", "Unicode": "7C7B", "page": "907", "volume": "【未集上】【米字部】", "notes": "\r\n\r\n【五音篇海】與類同。詳頁部類字註。\n\r\n（類）【唐韻】【集韻】【韻會】【正韻】𠀤力遂切，音戾。【爾雅·釋詁】善也。【詩·大雅】克明克類。【箋】類，善也。勤施無私曰類。【又】孝子不匱，永錫爾類。【傳】類，善也。　\n\r\n又【玉篇】種類也。【易·乾卦】則各從其類也。\n\r\n又【繫辭】方以類聚。　又比也。【禮·學記】知類通達。【註】知事義之比也。\n\r\n又【緇衣】子曰：下之事上也，身不正，言不信，則義不壹，行無類也。【註】類謂比式。【疏】言行之無恆，不可比類也。\n\r\n又【左傳·襄九年】晉君類能而使之。【註】隨所能。　又肖似也。【禮·曲禮】諸侯旣塟見天子曰類見。【註】代父受國。類，猶象也。執皮帛，象諸侯之禮見也。　又祭名。【書·舜典】肆類于上帝。【詩·大雅】是類是禡。【周禮·春官·肆師】類造上帝。【鄭註】類禮依郊祀而爲之者。　\n\r\n又【爾雅·釋魚】龜左倪不類。【疏】倪，庳也，不發聲也。謂行時頭左邊庳下者名類。　\n\r\n又【山海經】亶爰之山有獸焉，其狀如貍而有髦，其名曰類。自爲牝牡，食者不妒。　\n\r\n又【爾雅翼】載兩類曰𦝭類、奇類，卽兩體自爲牝牡者。𦝭與膟同。　又國名。【後漢·西域傳】有蒲類國。　又姓。【史記·梁孝王世家】類犴反。【正字通】宋類演，福州寧德尉。　\n\r\n又【集韻】盧對切，音壘。偏也。【左傳·昭十六年】𠛬之頗類。　\n\r\n又【集韻】劣戌切，音律。似也。【曹植·七啟】麗草交植，殊品詭類。綠葉朱榮，熙天曜日。　【說文】種類相似，唯犬爲甚。从犬頪聲。\n\r\n（類）考證：〔【周禮·春官·肆師】類造上帝。【註】類其禮依郊祀而爲之者。〕　謹照原文註字上增鄭字。類字下省其字。〔【爾雅】龜左倪不類。【疏】謂行時頭左也。庳下者名類。〕　謹照原文左也改左邊。"}