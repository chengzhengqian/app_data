{"拼音": "chāng", "部首": "人", "笔画数": "10", "Unicode": "5000", "page": "106", "volume": "【子集中】【人字部】", "notes": "\n\n【廣韻】褚羊切，音䓪。【說文】狂也。一曰仆也。又狂行不知所如也。【禮·仲尼燕居】瞽者無相，倀倀乎其何之。　又倀鬼，虎齧人，人死，魂不敢他適，輒隷事虎，名曰倀。【聽雨記談】人遇虎，衣帶自解，皆別寘於地。虎見人躶，而後食之，皆倀所爲。倀可謂鬼之愚者也。　\n\n又【集韻】仲良切，音長。義同。　又除庚切，音棖。獨立貌。　\n\n又【廣韻】【集韻】𠀤豬孟切，音趟。【廣韻】萌倀，失道也。【集韻】倀〈亻亨〉，疎率也。"}