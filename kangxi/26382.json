{"拼音": "cuì,suì", "部首": "米", "笔画数": "14", "Unicode": "7CB9", "page": "909", "volume": "【未集上】【米字部】", "notes": "\r\n\r\n【廣韻】【集韻】【韻會】𠀤雖遂切，音隧。【說文】不雜也。【易·乾卦】剛健中正，純粹精也。【疏】純粹，不雜也。　又純也。【前漢·賈誼傳】所託財器職業，粹于羣下。【註】粹，純也。　又同也。【屈原·離騷】昔三后之純粹兮。【註】齊同曰粹。　又專一也。【荀子·非相篇】粹而能容雜。【註】粹，專一也。　又全也。【荀子·王霸篇】粹而王，駁而霸。【註】粹，全也。　\n\r\n又【集韻】【韻會】𠀤同碎。【荀子·儒效篇】力少而任重，舍粹折無適也。【註】粹與碎同。\n\r\n考證：〔【前漢·賈誼傳】所托財器職業，粹于羣下。〕　謹照原文托改託。"}