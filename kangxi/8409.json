{"拼音": "jù", "部首": "工", "笔画数": "4", "Unicode": "5DE8", "page": "325", "volume": "【寅集中】【工字部】", "notes": "\n\n〔古文〕𢀑㠪𠫕【唐韻】其呂切【集韻】臼許切，𠀤渠上聲。【說文】䂓巨也。从工，象手持之。　\n\n又【玉篇】大也。【孟子】爲巨室。　又巨萬，數也。【史記·平準書】京師之錢累巨萬。【註】巨萬，今萬萬。　又姓。【何氏姓苑】巨氏出南昌。【廣韻】漢有巨武，爲荆州刺史。又巨毋，複姓。【前漢·王莽傳】有奇士，長丈，大十圍，自謂巨毋霸。莽更其姓，曰巨母氏。謂因文母而霸王符也。【後漢·光武紀】作巨無霸。　\n\n又【韻會】通作鉅。【前漢·食貨志】庶人之富者累鉅萬。【李賀·高軒過詩】文章鉅工。　又與詎同。【前漢·高帝紀】公巨能入乎。【師古曰】巨讀曰詎，猶豈也。　\n\n又【類篇】求於切，音蕖。未央也。【韻會】亦作渠。詩小雅庭燎註，夜未渠央。義與遽同，言未便至夜也。"}