{"拼音": "liě,liè", "部首": "衣", "笔画数": "12", "Unicode": "88C2", "page": "1116", "volume": "【申集下】【衣字部】", "notes": "\r\n\r\n【唐韻】【正韻】良辥切【集韻】力蘖切【韻會】力辥切，𠀤音列。【說文】繒餘。【徐曰】裁剪之餘也。　\n\r\n又【廣韻】襞裂，破也。【禮·內則】衣裳䘺裂，紉箴請補綴。【晏子·雜下篇】女子而男其飾者，裂其衣，斷其帶。　又滅裂。【莊子·則陽篇】治民焉，勿滅裂。　\n\r\n又【韻會】力制切，音例。與厲通。【禮·內則註】鞶，小囊，盛帨巾者，男用韋，女用繒，有緣飾之，則是鞶裂與。【疏】案傳作鞶厲，古時通爲一字。　又人名。【春秋·隱二年】紀裂繻來逆女。　【說文】作𧚲。\n\r\n考證：〔【左傳·隱二年】紀子帛名裂繻。〕　謹按左傳無此文。改春秋隱二年，紀裂繻來逆女。"}