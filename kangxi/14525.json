{"拼音": "zhī", "部首": "木", "笔画数": "11", "Unicode": "6894", "page": "529", "volume": "【辰集中】【木字部】", "notes": "\n\n【唐韻】【集韻】【韻會】𠀤章移切，音支。【說文】黄木可染。【博雅·釋木】梔子，㮁桃也。【唐本草】一名木丹，一名越桃。【圖經】生南陽川谷，今南方及西蜀州郡皆有之。木高七八尺，葉似李而堅硬，二三月生白花，夏秋結實如訶子狀，生靑熟黃，中仁深紅。　又名鮮支。【司馬相如·上林賦】鮮支黃礫。　又梔之花葉差大者，謂之林蘭。【謝靈運·山居賦】林蘭近雪而揚猗。　又作巵。【史記·貨殖傳】千畝巵茜。　\n\n又【爾雅·釋木】桑㸤有葚梔。見椹字註。\n\n考證：〔【說文】木實可染。〕　謹照原文木實改黄木。"}