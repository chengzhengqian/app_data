{"拼音": "náo", "部首": "犬", "笔画数": "12", "Unicode": "7331", "page": "715", "volume": "【巳集下】【犬字部】", "notes": "\r\n\r\n【廣韻】【集韻】【韻會】【正韻】𠀤奴刀切，音峱。【玉篇】獸也。【廣韻】猴也。【詩·小雅】毋敎猱升木。【傳】猱，猨屬。【箋】猱之性善登木。【疏】猱則猿之輩屬，非猨也。陸璣云：猱，獼猴也。楚人謂之沐猴，老者爲玃，長臂者爲猿，猿之白腰者爲獑胡，獑胡猨駿捷於獼猴，然則猱猨其類大同也。【埤雅】狨，一名猱。顏氏以爲其尾柔長可藉，制字从柔，以此故也。【爾雅·釋獸】猱猨善援。【疏】猱，一名蝯。善攀援樹枝。　\n\r\n又【爾雅·釋獸】蒙頌，猱狀。【疏】蒙頌，一名蒙貴。狀似猨，故曰猱狀。　【集韻】本作夒，或作獿獶蝚。　\n\r\n又【集韻】而由切，音柔。或作夒，通作蝚。\n\r\n又【廣韻】【集韻】𠀤女救切，音糅。義𠀤同。　\n\r\n又【集韻】乃豆切，音耨。義同。【詩·小雅】猱升木。沈重讀。\n\r\n考證：〔【埤雅】𤞫，一名猱。〕　謹照原文𤞫改狨。"}