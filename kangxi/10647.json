{"拼音": "mǐn", "部首": "心", "笔画数": "13", "Unicode": "610D", "page": "394", "volume": "【卯集上】【心字部】", "notes": "\n\n〔古文〕㥸【唐韻】眉殞切【集韻】【韻會】美隕切，𠀤音閔。【說文】痛也。从心敃聲。【廣韻】悲也，憐也。【增韻】恤也，傷也。【左傳·昭元年】吾代二子愍矣。　\n\n又【諡法】在國遭憂曰愍，在國逢囏曰愍，禍亂方作曰愍，使民悲傷曰愍。　\n\n又【集韻】或作緡。　又通作閔。【春秋】魯閔公。【史記】【漢書】作愍。　亦省作𢚓。【後漢·蓋寬饒傳】𢚓傷寬饒，忠直憂國。　\n\n又【集韻】忙覲切，音近悶。强也。【鄭康成曰】民不愍作勞。　\n\n又【集韻】敷文切，音芬。心亂也。　【正字通】趙宦光謂愍不與閔通，太泥。"}