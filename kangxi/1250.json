{"拼音": "yuán", "部首": "儿", "笔画数": "4", "Unicode": "5143", "page": "123", "volume": "【子集下】【儿字部】", "notes": "\n\n【唐韻】【集韻】【韻會】𠀤愚袁切，音原。【精薀】天地之大德，所以生生者也。元字从二从人，仁字从人从二。在天爲元，在人爲仁，在人身則爲體之長。【易·乾卦】元者，善之長也。\n\n又【爾雅·釋詁】元，始也。\n\n又【廣韻】長也。又大也。【前漢·哀帝紀】夫基事之元命。【註】師古曰：更受天之大命。又首也。【書·益稷】元首明哉。【前漢·班固敘傳】上正元服。【註】師古曰：元，首也。故謂冠爲元服。又本也。【後漢·班固傳】元元本本。又百姓曰元元。【戰國策】制海內，子元元。【史記·文帝本紀】以全天下元元之民。【註】古者謂人云善人，因善爲元，故云黎元。其言元元者，非一人也。\n\n又【公羊傳·隱元年】元年者何，君之始年也。【左傳註】凡人君卽位，欲其體元以居正，故不言一年一月。【羅泌·路史】元者，史氏之本辭也。君卽位之一年稱元，古之史皆然。書太甲元年維元祀，虞夏有元祀之文，非春秋始爲法也。又氣也。【公羊傳註】變一爲元。元者，氣也。又正月一日曰元日。【書·舜典】月正元日。【註】朔日。又諡法，行義悅民，始建國都，主義行德，𠀤曰元。又姓。【韻會】左傳，衞大夫元咺。又後魏孝文拓拔氏爲元氏，望出河南。\n\n又【韻補】叶虞雲切，音輑。【桓譚·仙賦】呼則出故，翕則納新。夭矯經引，積氣關元。【史記·敘傳】莊王之賢，乃復國𨻰。旣赦鄭伯，班師華元。◎按新、𨻰𠀤非文韻。\n\n考證：〔【書·堯典】月正元日。〕　謹照原書堯典改舜典。"}