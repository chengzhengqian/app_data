{"拼音": "tóu,tou", "部首": "頁", "笔画数": "5", "Unicode": "5934", "page": "1404", "volume": "【戌集下】【頁字部】", "notes": "\r\n\r\n〔古文〕𥘖【唐韻】度侯切【集韻】【韻會】【正韻】徒侯切，𠀤音投。【說文】首也。【禮·玉藻】頭容直。【釋名】頭，獨也，於體高而獨也。　又古者謂一人爲一頭。【春秋元命苞】十紀，其一曰九頭紀，卽人皇氏。人皇兄弟九人故也。　\n\r\n又【儀禮·士相見禮】贄，冬用雉，夏用腒，左頭奉之。【註】頭，陽也。【疏】執禽者左首。雉以不可生服，故殺之。雖死猶尚左，以從陽也。　又人名。【左傳·僖二十四年】晉侯之豎頭須，守藏者也。【註】豎，小吏，名頭須。　又藥名。【本草綱目】百頭，貫衆也。一名鴟頭。【陶弘景曰】葉似大蕨，毛芒似老鴟頭。　\n\r\n又【唐韻】【正韻】古音徒。【古詩】東方千餘騎，夫壻居上頭。何用識夫壻，白馬從驪駒。【王延壽·魯靈光殿賦】上紀開闢，邃古之初。五龍比翼，人皇九頭。　又與兜通。【山海經】讙頭國。【註】讙兜，堯臣，有罪投南海而死，帝憐之，使其子居南海而祠之。【博物志】作讙兜國。\n\r\n考證：〔【廣韻】【正韻】古音徒。〕　謹按廣韻正韻無此音。查係唐韻正文。今改廣韻正韻爲唐韻正韻。"}