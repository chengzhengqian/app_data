{"拼音": "", "部首": "玄", "笔画数": "4", "Unicode": "248E5", "page": "725", "volume": "【午集上】【玄字部】", "notes": "\r\n\r\n【廣韻】【集韻】【韻會】【正韻】𠀤瑚涓切，音懸。【易·坤卦】天𤣥而地黃。【疏】𤣥，天色。【揚雄·甘泉賦】將郊上𤣥定泰畤。【註】上𤣥，天也。【隋書·高帝紀】受命上𤣥，廓淸區宇。聖靈垂祐，文武同心。【梁書·朱异傳】聖明御㝢，上應蒼𤣥。　\n\r\n又【黃庭經】心爲上𤣥。　\n\r\n又【說文長箋】黑而有赤色者爲纁，有黃色者爲𤣥。【禮·王制·疏】𤣥衣法天。【禮運·五色六章疏】五色加天𤣥爲六章。　又干支名。【爾雅·釋天】壬曰𤣥黓。　又月建九月爲𤣥月。　又理之微妙者爲𤣥。【參同契】惟昔聖賢，懷𤣥抱眞。【顏延之詩】探道好淵𤣥，觀書鄙章句。【姚嵩·上述佛義表】理𤣥者，非可以言稱。事妙者，固非常詞之所贊。　又淸靜也。【前漢·揚雄傳】人君以𤣥默爲神，澹泊爲德。\n\r\n又【西域傳】値文景𤣥默，養民五世，天下殷富，財力有餘，士馬强盛。　又深也。【前漢·揚雄傳】麗哉神聖，處於𤣥宮。　又北方之神。【禮·曲禮】前朱雀而後𤣥武。　又神仙名號。【神仙傳】老子，上三皇時爲𤣥中法師，下三皇時爲金闕帝君。【又】葛仙翁，名𤣥，從左元放受九丹金液仙經。【續仙傳】張志和，號𤣥眞子。【仙傳拾遺】薛𤣥眞，遨遊雲泉，得長生之道。【舊唐書·明皇紀】徵恆州張果，賜號通𤣥先生。【太平廣記】處士伊祁𤣥解，縝髮童顏，氣息香潔，與人話千百年事，皆如目擊。　又姓。【世本】黃帝臣𤣥壽。【列仙傳】𤣥宿，河閒人。　又山名。【神仙傳】天門子，年二百八十歲，猶有童子之色。服珠醴得仙，入𤣥洲山去。　又𤣥圃，天帝都也。【淮南子·覽冥訓】昆侖，去地一萬八千里，上有曾城九重。或上倍之，是謂閬風。或上倍之，是謂𤣥圃。　又𤣥都。【十洲記】𤣥洲在北海，去岸三十六萬里，上有太𤣥都，仙伯眞公所治。【玉京經】𤣥都，玉京山有七寶城，太上無極大道虛皇君之所治也。　\n\r\n又【禮·禮運】𤣥酒在室。【註】𤣥酒，水也。\n\r\n又【爾雅·釋親】曾孫之子爲𤣥孫。【韋誕·親蠶頌】苞繁祐於萬國，卷福釐以言旋。美休祚於億載，啓百世之曾𤣥。　又書名。【前漢·揚雄傳】雄以爲經莫大於易，故作太𤣥。　又與炫同。【司馬相如·封禪書】采色𤣥耀。【註】𤣥，讀曰炫。　又叶五分切，音雲。【班固·東都賦】女修織絍，男務耕耘。器用陶匏，服尚素𤣥。避讳玄烨，读音yuán。"}