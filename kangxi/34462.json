{"拼音": "zī,zuǐ", "部首": "角", "笔画数": "13", "Unicode": "89DC", "page": "1141", "volume": "【酉集上】【角字部】", "notes": "\r\n\r\n【唐韻】【集韻】𠀤遵爲切，醉平聲。【說文】鴟舊頭上角觜也。　又星名。觜觿，西方宿也。【禮·月令】仲秋之月，日在角，旦觜觿中。【史記·天官書】觜觿，虎首，主葆旅事。　又次名。娵觜，室壁之次也。【爾雅·釋天】娵觜之口，營室東壁也。通作訾。【左傳·襄三十年】歲在娵訾之口。　\n\r\n又【類篇】龜屬。觜觿，與蟕蠵同。【後漢·文苑傳杜篤論都賦】甲瑇瑁，戕觜觿。【註】觜觿，大龜也。【集韻】或作𧥕。　\n\r\n又【廣韻】卽移切【集韻】【韻會】將移切【正韻】津私切，𠀤音貲。\n\r\n又【唐韻】胏宜切【集韻】津垂切，𠀤音厜。義𠀤同。　\n\r\n又【唐韻】【韻會】【正韻】卽委切【集韻】祖委切，𠀤厜上聲。義同。　\n\r\n又【廣韻】喙也。【南齊書·劉休傳】武人厲其觜吻。【潘岳·射雉賦】列膆破觜。　【集韻】或作𠲋嘴𠾋。𠾋原从㭰作。又𠲿、㭰，同。\n\r\n考證：〔【說文】鴟𡚒頭上角觜也。〕　謹照原文𡚒改舊。舊卽鵂字。"}