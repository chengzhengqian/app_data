{"拼音": "tè,zhí,zhì", "部首": "耳", "笔画数": "18", "Unicode": "8077", "page": "970", "volume": "【未集中】【耳字部】", "notes": "\r\n\r\n【廣韻】之弋切【集韻】【韻會】質力切，𠀤音織。【說文】記微也。【徐曰】國有六職，皆主記事之微也。【增韻】執掌也。【爾雅·釋詁】職，主也。【博雅】職，事也。【書·周官】六卿分職，各率其屬，以倡九牧。【周禮·天官·大宰】九曰閒民，無常職。【註】謂無事業者。【史記·張丞相傳】沛公以周昌爲職志。【註】職，主也。志，旗幟也。謂掌旗幟之官也。　\n\r\n又【爾雅·釋詁】職，常也。　又貢也。【左傳·襄二十八年】共其職貢。【淮南子·原道訓】海外賓伏，四夷納職。【註】職，貢也。　又專也。【詩·大雅】民之罔極，職涼善背。【註】專由小人，名爲直諒。而實善背也。　\n\r\n又【揚子·方言】憐職，𢙴也。言相𢙴憐者，吳越之閒謂之憐職。　又職職，多也。【莊子·至樂篇】萬物職職。　又姓。【姓譜】周禮有職方氏，後因官爲氏。【風俗通】漢山陽令職洪之後。\n\r\n又【集韻】敵德切，音特。杙也。周官有職人。戚兗讀。或作樴樲。　\n\r\n又【集韻】逸織切，音弋。義同。　又與幟同。【史記·叔孫通傳】於是皇帝輦出房，百官執職傳警。【註】職，音幟。"}