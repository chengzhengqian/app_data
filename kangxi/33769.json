{"拼音": "yì", "部首": "衣", "笔画数": "13", "Unicode": "88D4", "page": "1117", "volume": "【申集下】【衣字部】", "notes": "\r\n\r\n〔古文〕𧘉𧘊【唐韻】餘制切【集韻】【韻會】【正韻】以制切，𠀤音曳。【說文】衣裾也。　又邊也。【家語】裔夷之俘。【史記·五帝紀】乃流四凶族，遷于四裔。【賈逵註】四裔之地，去王城四千里。　\n\r\n又【正韻】末也，胄也。【韻會】苗裔，種類也。【書·微子之命】德垂後裔。【屈原·離騷】帝高陽之苗裔兮。　又裔裔，行貌。【司馬相如·子虛賦】纚乎淫淫，般乎裔裔。【左思·蜀都賦】紆長袖而屢舞，翩躚躚以裔裔。　又飛流之貌。【前漢·禮樂志】先以雨般裔裔。　又容裔，縱肆貌。　又融裔，聲長貌。【潘岳·笙賦】泓宏融裔。　又姓。【通志·氏族略】見《姓苑》。《古今人表》有裔款。　\n\r\n又【類篇】羊列切，音拽。義同。【左思·吳都賦】高門鼎貴，魁岸豪傑。虞、魏之昆，顧、陸之裔。【類篇】亦作𧜟。"}