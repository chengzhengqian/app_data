{"拼音": "hūn", "部首": "心", "笔画数": "11", "Unicode": "60DB", "page": "391", "volume": "【卯集上】【心字部】", "notes": "\n\n【唐韻】【集韻】【韻會】【正韻】𠀤呼昆切，音昏。【說文】不憭也。从心昏聲。【廣韻】不明了也。【正韻】心不明也。【集韻】或作怋忯。　\n\n又【集韻】弭盡切，音泯。昏意也。【莊子·知北遊】惛然若亡而存。郭象讀。　\n\n又【集韻】虎本切【韻會】虛本切，𠀤音𪑕。【韻會小補】惛懣，忽疾貌。　\n\n又【廣韻】呼悶切【集韻】【韻會】【正韻】呼困切，𠀤音焝。【廣韻】迷忘也。【禮·曲禮】八十九十曰耄。【註】耄，惛忘也。【管子·四時篇】五漫漫，六惛惛，孰知之哉。　\n\n又【集韻】【韻會】𠀤莫困切。與悶同。【說文】懣也。或作惛。◎按惽惛古書錯見，大扺皆通。"}