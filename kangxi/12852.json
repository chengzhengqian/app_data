{"拼音": "bì", "部首": "攴", "笔画数": "11", "Unicode": "655D", "page": "472", "volume": "【卯集下】【攴字部】", "notes": "\n\n【廣韻】【集韻】【韻會】𠀤毘祭切，音幣。【說文】帗也。一曰敗衣也。【玉篇】與㡀同。【詩·鄭風】緇衣之宜兮，敝予又改爲兮。　\n\n又【玉篇】壞也。【易·井卦】甕敝漏。　\n\n又【禮·郊特牲】冠而敝之，可也。【釋文】棄也。　\n\n又【左傳·僖十年】敝於韓。【註】敝，敗也。　\n\n又【左傳·襄九年】以敝楚人。【註】敝，罷也。　\n\n又【周禮·冬官考工記·弓人】筋欲敝之敝。【疏】筋之椎打嚼齧，欲得勞敝。　又姓。【廣韻】齊有敝無存。　又與蔽通。【周禮·冬官考工記·弓人】長其畏而薄其敝。【註】敝，讀爲蔽塞之蔽，謂弓人所握持者。【疏】畏，謂柎之上下。敝，謂人所握持手蔽之處。　\n\n又【集韻】部弭切，音埤。敝跬，用力貌。　\n\n又【集韻】蒲結切，音蹩。【詩·國風】敝苟在梁。徐邈讀。　\n\n又【正韻】必弊切，音瞥。【前漢·東方朔傳】主自執宰敝膝。【註】師古曰：敝膝，賤者之服。敝與蔽同。　\n\n又【韻補】叶筆別切。【老子·道德經】大成若缺，其用不敝。【玉篇】或作𡚁。俗作弊。"}