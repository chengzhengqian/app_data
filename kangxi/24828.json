{"拼音": "jué,xué,xuè", "部首": "穴", "笔画数": "5", "Unicode": "7A74", "page": "862", "volume": "【午集下】【穴字部】", "notes": "\r\n\r\n〔古文〕𥤢【唐韻】【集韻】【韻會】【正韻】𠀤胡決切，音坹。【說文】土室也。【易·繫辭】上古穴居而野處。【詩·大雅】陶復陶穴。【箋】未有寢廟，故覆穴而居。　\n\r\n又【玉篇】孔穴也。【孟子】鑽穴隙相窺。　\n\r\n又【廣韻】窟也。【易·需卦】出自穴。　又訓爲側。【爾雅·釋水】氿泉穴出。穴出，仄出也。　又官名。【周禮·秋官】穴氏掌攻蟄獸。【疏】凡獸皆藏穴中，故以穴爲官名，使取蟄獸。　又地名。【書·禹貢】鳥鼠同穴。【爾雅·釋地】岠齊州以南戴日爲丹穴。【左傳·文十一年】潘崇伐麇，至于鍚穴。【註】鍚穴，麇地。【水經注】中廬縣之西山謂之馬穴山。【左思·蜀都賦】嘉魚出于丙穴。【註】丙穴，在漢中沔陽縣北。　\n\r\n又【韻會】古穴切。【前漢·天文志】暈適背穴。【註】孟康曰：穴，或作鐍，其形如鐍。如淳曰：凡氣在日上爲冠爲戴，在旁直射爲珥，在旁如半環向日爲抱，向外爲背，有氣刺日爲鐍。鐍，抉傷也。　又叶胡桂切。【曹植·七啓】采英奇于側陋，宣皇明于巖穴。此甯子商歌之秋，而呂望所以投綸而逝。　\n\r\n又【集韻】戸橘切。【淮南子·原道訓】水居窟穴，人民有室。【孔融詩】言多令事敗，器漏苦不密。河潰蟻孔端，山壞由猿穴。\n\r\n考證：〔【左傳·文十一年】潘崇伐麇，至於錫穴。〕　謹照原文錫改鍚。"}