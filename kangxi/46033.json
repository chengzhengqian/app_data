{"拼音": "yáo", "部首": "魚", "笔画数": "18", "Unicode": "9CD0", "page": "1476", "volume": "【亥集中】【魚字部】", "notes": "\r\n\r\n【唐韻】余招切【集韻】【韻會】【正韻】餘招切，𠀤音遙。【說文】文鰩，魚名。【山海經】觀水西流注于流沙，其中多文鰩魚，狀如鯉魚，魚身而鳥翼，蒼文而白首赤喙，以夜飛，其音如鸞雞。【呂氏春秋】雚水之魚，名曰鰩。其狀若鯉而有翼。【神異經】東南海中有溫湖，中有鰩魚，長八尺。【本草】文鰩出海南，大者長尺許，有翅，與尾齊，一名飛魚。羣飛水上，海人𠋫之，當有大風。\n\r\n考證：〔【本草】文鰩出海南，大者長尺許，有翅，如尾齊。〕　謹照原文如尾齊改與尾齊。"}