{"拼音": "jí,qì", "部首": "二", "笔画数": "8", "Unicode": "4E9F", "page": "87", "volume": "【子集上】【二字部】", "notes": "\n\n【唐韻】紀力切【集韻】【韻會】訖力切，𠀤音棘。敏也，疾也。【說文】从人从口从又从二。二，天地也。【徐鍇曰】承天之時，因地之利，口謀之，手執之，時不可失，疾之意也。【詩·大雅】經始勿亟。【左傳·襄二十四年】公孫之亟也。【註】急也。言鄭公孫宛射犬性急。　\n\n又【廣韻】【集韻】𠀤去吏切，音唭。頻數也。【孟子】亟問亟餽鼎肉。【又】仲尼亟稱於水。　又詐欺也。【揚子·方言】東齊海岱之閒曰亟。　又與棘通。【詩·大雅】匪棘其欲。　又與革通。【禮·檀弓】夫人之病革矣。　又與極通。【荀子·賦論】反覆甚極。【註】極與亟同。"}