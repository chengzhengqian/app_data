{"拼音": "zhān,zhàn", "部首": "卜", "笔画数": "5", "Unicode": "5360", "page": "157", "volume": "【子集下】【卜字部】", "notes": "\n\n【唐韻】職廉切【集韻】【韻會】【正韻】之廉切，𠀤音詹。【說文】視兆問也。从卜口。【徐曰】會意。【易·繫辭】以卜筮者，尚其占。\n\n又【爾雅·釋言】隱占也。【疏】占者，視兆以知吉凶也。必先隱度，故曰隱占也。\n\n又【玉篇】𠋫也。【揚子·方言】視也。【韻會】凡相𠋫謂之占。占亦瞻也。\n\n又【唐韻】【集韻】【韻會】【正韻】𠀤章豔切，音𢓕。【廣韻】固也。【韻會】固有也。【增韻】擅據也，著位也。【前漢·宣帝紀】流民自占八萬餘口。【王安石詩】坐占白鷗沙。\n\n又【韻會】隱度其辭，口以援人曰口占。【後漢·𨻰遵傳】遵常召善書吏於前，治私書謝親故，馮几口占書數百封，親疎各有意。又有也。【韓愈·進學解】占小善者，率以錄。\n\n又【顏延之·陶潛誄】敬述靖節，式遵遺占。【註】遺占，卽遺令也。"}