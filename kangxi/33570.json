{"拼音": "qū", "部首": "衣", "笔画数": "10", "Unicode": "88AA", "page": "1115", "volume": "【申集下】【衣字部】", "notes": "\r\n\r\n【唐韻】去魚切【集韻】【韻會】【正韻】丘於切，𠀤音胠。【說文】衣袂也。一曰袪，褱也。褱者，袌也。【詩·鄭風】摻執子之袪兮。【疏】袂是袪之本，袪是袂之末。【禮·玉藻】深衣三袪。【註】三袪者，謂要中之數也。袪尺二寸，圍之爲二尺四寸，三之七尺二寸。【左傳·僖五年】披斬其袪。　又袖口也。【儀禮·喪服】袪尺二寸。　\n\r\n又【類篇】舉袖貌。【韓詩外傳】孟嘗君明日袪衣請受業。【後漢·班固傳】袪黼帷，鏡淸流。　\n\r\n又【集韻】丘據切，音去。義同。褱字原从罒，不从眔作。"}