{"拼音": "yáng", "部首": "阜", "笔画数": "11", "Unicode": "967D", "page": "1355", "volume": "【戌集中】【阜字部】", "notes": "\r\n\r\n〔古文〕𨼘𨽐𣆄【唐韻】與章切【集韻】【韻會】余章切【正韻】移章切，𠀤音羊。【玉篇】營天功，明萬物謂之陽。【說文】高明也。　又日也。【詩·小雅】湛湛露斯，匪陽不晞。【傳】陽，日也。【左傳·文四年】天子當陽。【禮·祭義】殷人祭其陽。【註】陽謂日中時也。【孟子】秋陽以暴之。　\n\r\n又【楚辭·遠遊】集重陽，入帝宮。【註】積陽爲天，天有九重，故曰重陽。　\n\r\n又【玉篇】雙也。　又月建。【爾雅·釋天】十月爲陽。【詩·小雅】歲亦陽止。　\n\r\n又【爾雅·釋天】春爲靑陽。【註】氣淸而溫陽。　\n\r\n又【爾雅·釋天】太歲在癸曰昭陽。　又五月五日曰端陽，九月九日曰重陽，見【月令廣義】。　\n\r\n又【爾雅·釋山】山西曰夕陽，山東曰朝陽。【詩·大雅】度其夕陽。【又】梧桐生矣，于彼朝陽。　又水北也。【詩·大雅】在洽之陽。【穀梁傳·僖二十八年】水北爲陽。　\n\r\n又【釋名】丘高曰陽丘，體高近陽也。　\n\r\n又【詩·豳風】我朱孔陽。【傳】陽，明也。　\n\r\n又【玉篇】淸也。　\n\r\n又【詩·周頌】龍旂陽陽。【傳】陽陽，言有文章也。　\n\r\n又【詩·王風】君子陽陽。【傳】陽陽，無所用其心也。　\n\r\n又【周禮·地官·大司徒】以陽禮敎讓，則民不爭。【註】陽禮謂鄕射飮酒之禮。　又國名。【春秋·閔二年】齊人遷陽。【註】陽，國名。【戰國策】塞漏舟而輕陽侯之波。【註】博物志，晉陽國侯溺水，因爲大海之神。　\n\r\n又【春秋·昭十二年】齊高偃帥師納北燕伯于陽。【註】陽卽唐，燕別邑，中山有唐縣。　又縣名。【史記·高祖紀】西過高陽。【註】屬𨻰留。　又關名。【前漢·西域傳】去陽關七千八百二里。　\n\r\n又【左傳·昭二十四年】公孫于齊，次于陽州。　又陽城，山名。漢爲縣，屬潁川郡。　又古帝號。【史記·五帝紀】帝顓頊高陽氏。　\n\r\n又【釋名】立人，象人立也。或曰陽門，在前曰陽，兩旁似門也。　\n\r\n又【玉篇】傷也。　\n\r\n又【莊子·達生篇】西北方之下者，則泆陽處之。【註】泆陽，鬼名。　\n\r\n又【抱朴子·登涉篇】山中樹能人語者，非樹能語也，其精爲之，名曰雲陽。　又昌陽，菖蒲別名。【韓愈·進學解】昌陽引年。　又姓。【史記·司馬相如子虛賦】陽子驂乗。【註】古仙人陽陵。【廣韻】周景王封少子於陽樊，後裔因邑命氏。又漢複姓，有二十二氏：歐陽、高陽、靑陽、孫陽、子陽、周陽、涇陽、偪陽、梗陽、戲陽、鮭陽、葉陽、陵陽、鮮陽、櫟陽、濮陽、太陽、老陽、安陽、成陽、朱陽、索陽。　又通作揚。【禮·玉藻】盛氣顚實揚休。【註】顚，讀爲闐。揚，讀爲陽。盛身中之氣，使之闐滿其息，若陽氣之體物也。【釋名】陽，揚也，氣在外發揚也。　又與佯同。【禮·檀弓】陽若善之。【前漢·高帝紀】陽尊懷王爲義帝，實不用其命。　又音腸。【爾雅·釋詁】陽，予也。【註】魯詩云：陽如之何，今巴濮之人自呼阿陽。【疏】漢書藝文云：魯申公爲詩訓，故是爲魯詩。其經云：陽如之何，申公以陽爲予，故引之。【釋文】陽，音腸。　【五音集韻】俗作𨹈。【字彙】俗作阦。【字彙補】亦作𨼗陽氜。"}