{"拼音": "bì,fú", "部首": "手", "笔画数": "8", "Unicode": "62C2", "page": "424", "volume": "【卯集中】【手字部】", "notes": "\n\n【唐韻】【集韻】【韻會】【正韻】𠀤敷勿切，音髴。【說文】過擊也。【徐鍇曰】擊而過之也。　\n\n又【廣韻】去也，拭也，除也。【禮·曲禮】進几杖者，拂之。【疏】拂去塵埃也。【後漢·黨錮傳】激揚名聲，互相題拂。　又絕也。【吳語】吾將許越成，而無拂吾慮。　\n\n又【正韻】矯也，逆也。　又拂塵具。【南史·𨻰顯達傳】麈尾蠅拂，是王謝家許。　又舞名。【唐書·禮樂志】白鳩，吳拂，舞曲也。【通鑑辨誤】王僧虔奏，大明中，卽以宮縣合和鞞拂。按鞞拂皆舞名，拂舞出自江左，舊云吳舞，檢其歌，非吳舞也。　\n\n又【集韻】【韻會】𠀤符勿切，音佛。與咈通。違也，戾也。【易·頤卦】顚頤拂經于丘。【詩·大雅】四方以無拂。【箋】拂，猶佹也，言無復佹戾者。　\n\n又【集韻】【韻會】【正韻】𠀤薄密切。與弼同。輔也。【孟子】入則無法家拂士。　\n\n又【集韻】普密切，讀與匹近。拂泊，風動貌。　又方未切，音沸。㧍拂，形似也。通作髴。又父沸切，音狒。與㩌同。搏擊也。　\n\n又【道藏·馮夫人詩】挺穎德音子，神英乃高拂。天岳臨空搆，洞𡎲深幽䆳。"}