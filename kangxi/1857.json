{"拼音": "qián", "部首": "刀", "笔画数": "9", "Unicode": "524D", "page": "140", "volume": "【子集下】【刀字部】", "notes": "\n\n〔古文〕歬𣦃【唐韻】昨先切【集韻】【韻會】【正韻】才先切，𠀤音錢。【增韻】前，後之對。又進也。【廣韻】先也。\n\n又【禮·檀弓】我未之前聞也。【註】猶故也。\n\n又【儀禮·特牲】祝前主人降。【註】前猶導也。\n\n又【集韻】【韻會】【正韻】𠀤子淺切，湔上聲。【說文】齊斷也。俗作剪。\n\n又【正韻】淺黑色。【周禮·春官·巾車】木路前樊，鵠纓。【註】前，讀爲緇翦之翦。淺黑也。\n\n又【韻補】叶慈鄰切，淨平聲。【劉向·九歎】陸魁堆以蔽視兮，雲冥冥而暗前。山峻高以無垠兮，遂曾閎而廹身。"}