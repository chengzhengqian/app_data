{"拼音": "liǎn,liàn", "部首": "攴", "笔画数": "11", "Unicode": "655B", "page": "476", "volume": "【卯集下】【攴字部】", "notes": "\n\n【唐韻】良冉切【集韻】【韻會】【正韻】力冉切，𠀤音䭑。【說文】收也。【爾雅·釋詁】聚也。【疏】斂者，率聚也。【詩·小雅】此有不斂穧。【疏】不收斂之穧束也。【書·洪範】斂時五福。【疏】以斂聚五福之道也。【周禮·天官·大宰】以九賦斂財賄。　\n\n又【儀禮·聘禮】斂〈方亶〉。【註】斂，藏也。　\n\n又【博雅】斂，取也。又欲也，予也，略也。　又姓。【左傳·定七年】公斂處父御孟懿子。【廣韻】姚秦錄有輔國將軍斂憲。　\n\n又【廣韻】【集韻】【韻會】𠀤力驗切，音爁。義同。　\n\n又【集韻】離鹽切，音廉。斂盂，地名。【左傳·僖二十八年】晉侯齊侯盟于斂盂。【註】衞地。【釋文】斂，徐音廉。【韻會】作歛，非。互詳欠部歛字註。\n\n考證：〔【左傳·僖二十八年】齊侯晉侯會於斂盂。〕　謹照原文改晉侯齊侯盟于斂盂。"}