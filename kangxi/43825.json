{"拼音": "xiǎng", "部首": "食", "笔画数": "12", "Unicode": "98E8", "page": "1426", "volume": "【戌集下】【食字部】", "notes": "\r\n\r\n【唐韻】【集韻】【韻會】【正韻】𠀤許兩切，音享。【玉篇】設盛禮以飯賔也。【說文】鄕人飮酒也。【詩·小雅】一朝饗之。【箋】大飮賔曰饗。【周禮·秋官·掌客】三饗，三食，三燕。\n\r\n又【禮·郊特牲】大饗尚腶脩而已矣。【註】此大饗饗諸侯也。\n\r\n又【儀禮·士昏禮】舅姑共饗婦，以一獻之禮。【註】以酒食勞人曰饗。\n\r\n又【公羊傳·莊四年】夫人姜氏饗齊侯于祝丘。【註】牛酒曰犒，加羹飯曰饗。　又祭名。【禮·禮器】大饗其王事歟。【註】祫祭也。　\n\r\n又【書·顧命】王三祭，上宗曰饗。【註】宗伯曰饗者，傳神命以饗告也。【詩·周頌】伊嘏文王，旣右饗之。【箋】文王旣右而饗之，言受而福之。又通作享。【左傳·成十二年】享以訓恭儉，宴以示慈惠。【註】享，同饗。宴，同燕。　又與響通。【前漢·禮樂志】五音六律，依韋饗昭。　\n\r\n又【集韻】【韻會】【正韻】𠀤虛良切，音香。【集韻】祭而神歆之也。【前漢·郊祀歌】闢流離，抑不祥。賔百寮，山河饗。【註】師古曰：合韻音鄕。\n\r\n又【安世房中歌】嘉薦芳矣，告靈饗矣。告靈旣饗，德音孔臧。　又叶荒降切，與向通。【黃香·九宮賦】狼弧彀弓而外饗。【註】饗，宜讀作嚮。\n\r\n考證：〔【禮·郊特牲】大饗尚腶修而已矣。【註】此大饗之諸侯也。〕　謹照原文修改脩之。諸侯改饗諸侯。〔【儀禮·士昏禮】舅始共饗婦，以一獻之禮。〕　謹照原文舅始改舅姑。〔【前漢·禮樂志】五音六律，依饗。〕　謹按郊祀歌本作五音六律依韋饗昭。今照原文依下增韋字，饗下增昭字。"}