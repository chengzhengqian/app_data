{"拼音": "hán", "部首": "宀", "笔画数": "12", "Unicode": "5BD2", "page": "289", "volume": "【寅集上】【宀字部】", "notes": "\n\n〔古文〕𡫮𡫾【唐韻】胡安切【集韻】【韻會】【正韻】河干切，𠀤音韓。【說文】東也。本作𡫾。从人在宀下，从茻薦覆之，下有仌。仌，水也。隸省作寒。【釋名】寒，捍也。捍，格也。【玉篇】冬時也。【易·繫辭】日月運行，一寒一暑。【書·洪範】庶徴曰燠，曰寒。【傳】煥以長物，寒以成物。　又司寒，水神。【左傳·昭四年】黑牡秬黍，以享司寒。【註】司寒，元冥，水神也。　\n\n又【周語】火見而淸風戒寒。【荀悅·申鑒】下有寒民，則上不具服。　又窮窘也。【史記·范睢傳】范叔一寒至此哉。【宋史·𨻰同甫傳】畸人寒士皆賴之。　又國名，在北海，平壽縣東寒亭。【史記·夏本紀】伯明氏之讒子寒浞封國。　又姓。漢博士寒朗。　又叶胡田切，音賢。【楚辭·天問】何所冬暖，何所夏寒。焉有石林，何獸能言。　又叶側鄰切，音眞。【歐陽修·答韓子華詩】俊乂沈下位，惡去善乃伸。家至與戸到，飽饑而衣寒。"}