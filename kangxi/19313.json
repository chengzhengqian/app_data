{"拼音": "qiáng", "部首": "爿", "笔画数": "17", "Unicode": "7246", "page": "692", "volume": "【巳集中】【爿字部】", "notes": "\n\n〔古文〕𤖧【唐韻】才良切【廣韻】在良切【集韻】【韻會】【正韻】慈良切，𠀤音嬙。【說文】本作牆。垣蔽也。从𠾂爿聲。【爾雅·釋宮】牆謂之墉。【書·五子之歌】峻宇雕牆。【詩·鄘風】牆有茨。【傳】牆，所以防非常。　\n\n又【禮·檀弓】周人牆置翣。【註】柳衣也。【儀禮·旣夕】巾奠乃牆。【註】牆，設柩也。　\n\n又【論語】蕭牆之內。【註】鄭曰：蕭肅也。牆屛也。君臣相見之禮，至屛而加肅敬焉，是以謂之蕭牆。　\n\n又【前漢·司馬遷傳】幽于圜牆之中。【師古註】圜牆，獄也。　又複姓。【左傳·襄二十六年】寺人惠牆伊戾。【註】惠牆，氏。伊戾名。【釋文】牆或作嗇，音檣。　\n\n又【廣韻】同廧。【穀梁傳·成三年】晉却克，衞孫良夫伐牆咎如。\n\n又【左傳】作廧。　又通作嬙。【前漢·匈奴傳】元帝，以後宮良家子王牆，字昭君，賜單于。　【說文】籀文作𤖣。【廣韻】俗作墻。\n\n考證：〔【前漢·司馬遷傳】幽于圜牆之中。【師古註】園牆，獄也。〕　謹照原文園改圜。"}