{"拼音": "chī", "部首": "虫", "笔画数": "16", "Unicode": "87AD", "page": "1094", "volume": "【申集中】【虫字部】", "notes": "\r\n\r\n【唐韻】丑知切【集韻】【韻會】【正韻】抽知切，𠀤音摛。【說文】若龍而黃，北方謂之地螻。或曰無角曰螭。【前漢·司馬相如傳】蛟龍赤螭。【註】文穎曰：螭爲龍子。張揖曰：赤螭，雌龍也。　又螭頭。【唐書·鄭朗傳】朗執筆螭頭下。　又螭紐。【蔡邕·獨斷】天子璽以玉螭虎紐。　又馬名。【西京雜記】文帝自代還，有良馬九匹，一名綠螭驄。　\n\r\n又【唐韻古音】丑戈切。楚辭，駕兩龍兮驂螭，叶上波字韻，又註引《淮南子》：爰止羲和，爰息六螭。　【正韻】亦作彲。【史記·齊世家】非龍非彲。　【韻會】亦作離。【史記·周本紀】如豺如離。　又與魑通。【左傳·昭九年】以禦螭魅。【註】山神，獸形。　又通摛。【揚雄·蜀都賦】麗靡螭燭。"}