{"拼音": "shàn,zhān", "部首": "魚", "笔画数": "24", "Unicode": "9C63", "page": "1479", "volume": "【亥集中】【魚字部】", "notes": "\r\n\r\n【唐韻】【集韻】【韻會】𠀤張連切，音邅。【說文】鯉類也。【爾雅·釋魚】鱣。【註】大魚。似鱏而短鼻，口在頷下，體有邪行甲，無鱗，肉黃，大者長二三丈，江東呼爲黃魚。【陸璣·草木蟲魚疏】鱣出江海，三月中從河下頭來上，形似龍，銳頭，口在頷下，背上腹下皆有甲。今於盟津東石磧上鉤取之，大者千餘斤，可蒸爲𦞦。又可爲鮓。魚子可爲醬。【詩·衞風】鱣鮪發發。【前漢·賈誼傳】橫江湖之鱣鯨。【註】師古曰：鱣，亦作鱏。\n\r\n又【史記·建元以來年表】城陽頃王子封鱣。【註】索隱曰：縣名。\n\r\n又【集韻】唐干切，音壇。義同。\n\r\n又【集韻】【正韻】𠀤上演切，音善。同鱓。【後漢·楊震傳】有冠雀銜三鱣魚，飛集講堂前，都講取魚進曰：虵鱣者，卿大夫服之象也。【註】續漢書，謝承書鱣皆作鱓。然則鱣鱓古字通也。【顏氏家訓】後漢書云：鸛雀銜三鱓魚，多假借爲鱣鮪之鱣。俗之學士因謂之鱣魚。按魏武四時食制，鱣魚大如五斗匳，長一丈。郭璞註爾雅，鱣長二三丈，安有鸛雀能勝一者，况三頭乎。鱣又純灰色，無文章也。鱓魚，長者不過三尺，大者不過三指，黃地黑文，故都講云：虵鱣，卿大夫服之象也。續漢書及搜神記亦說此事，皆作鱓字。孫卿云：魚鱉鰌鱣，及韓非說苑，皆曰鱣似蛇，𠀤作鱣字。假鱣字爲鱓字，其來久矣。"}