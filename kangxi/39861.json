{"拼音": "yín", "部首": "金", "笔画数": "11", "Unicode": "94F6", "page": "1303", "volume": "【戌集上】【金字部】", "notes": "\r\n\r\n【唐韻】語巾切【集韻】【韻會】【正韻】魚巾切，𠀤音誾。【說文】白金也。【爾雅·釋器】白金謂之銀。【前漢·食貨志】朱提銀，重八兩，爲一流，直一千五百八十，它銀一流直千。【註】朱提，縣名，出善銀。　又黃銀。【山海經·臯塗之山註】黃銀出蜀中，與金無異，但上石則色白。\n\r\n又【唐書·房𤣥齡傳】賜𤣥齡黃銀帶。　\n\r\n又【寶藏論】銀有十七種，天生牙出銀坑內石縫中，狀如亂絲，色紅者上，入火紫白，如草根者次之。銜黑石者最奇，生樂平鄱陽產鉛之山，一名龍牙，一名龍鬚。生銀出石𨥥中，成片塊，大小不定，狀如硬錫。母砂銀生五溪丹砂穴中，色理赤光。黑鉛銀得子母之氣。此四種爲眞銀。有水銀、銀草、砂銀、曾靑銀、石綠銀、雄黃銀、雌黃銀、硫黃銀、膽礬銀、靈草銀，皆是以藥制成者。丹陽銀、銅銀、鐵銀、白錫銀，皆以藥點化者，皆假銀也。外國四種，新羅銀、波斯銀、林邑銀、雲南銀，𠀤精好。　又水銀。【前漢·劉向傳】水銀爲江海。【桂海虞衡志】邕州丹砂盛處，椎鑿有水銀自然流出。　又烏銀。【本草綱目】𨻰藏器曰：今人用硫黃熏銀，再宿瀉之，則色黑。工人用爲器，養生家以器煑藥，可辟惡。　又姓。【正字通】漢銀木。明正德雞澤知縣銀鏡。　又地名。【公羊傳·昭十一年】會于屈銀。【左傳】【穀梁】作厥憖。　\n\r\n又【集韻】州名。陝西白狄地，北周立銀州。　\n\r\n又【字彙】上聲。【黃香·九宮賦】眄旭歷而銳銀。【註】猶鑽硏。　\n\r\n又【同文鐸】與垠同。【荀子·成相篇】守其銀。　\n\r\n又【字彙補】廉鍔也。【大戴禮】銀手如斷，是卜商之行也。　\n\r\n又【韻補】叶音沿。【楊方·合歡詩】修途曲且險，秋艸生兩邊。黃華如沓金，白華如散銀。"}