{"拼音": "xí", "部首": "巾", "笔画数": "10", "Unicode": "5E2D", "page": "332", "volume": "【寅集中】【巾字部】", "notes": "\n\n〔古文〕𠩛𥔆【唐韻】祥易切【集韻】【韻會】【正韻】祥亦切，𠀤音夕。【說文】藉也。【玉篇】牀席也。【廣韻】薦席。【增韻】藳秸曰薦，莞蒲曰席。【急就篇註】簟謂之席。又重曰筵，單曰席。【周禮·天官】玉府掌王之燕衣服衽席牀第。【註】衽席，單席也。【釋名】席，釋也。可卷可釋。【詩·邶風】我心匪席，不可卷也。【賈誼·過秦論】席卷天下。　\n\n又【韻會】資也，因也。【書·畢命】席寵惟舊。【前漢·劉向傳】呂產呂祿，席太后之寵。【註】師古曰：席猶因也。言若人之坐於席也。　\n\n又【玉篇】安也。　又𨻰也。【禮·儒行】儒有席上之珍以待聘。【註】席，𨻰也。鋪𨻰往古堯舜之善道，以待聘召。　又姓。【韻會】出安定，其先司周之典籍，因氏焉。後避項羽名，改爲席。　又叶祥龠切，音灼。【易林】重茵厚席，循臯采藿。"}