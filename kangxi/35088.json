{"拼音": "yǔ,yù", "部首": "言", "笔画数": "14", "Unicode": "8A9E", "page": "1163", "volume": "【酉集上】【言字部】", "notes": "\r\n\r\n【唐韻】魚舉切【集韻】偶舉切【韻會】魚許切【正韻】偶許切，𠀤魚上聲。【說文】論也。【徐曰】論難曰語。語者，午也。言交午也。吾言爲語，吾，語辭也。言者直言，語者相應答。【釋名】敘也。敘己所欲說也。【易·頤卦】君子以愼言語，節飮食。【詩·大雅】于時言言，于時語語。【疏】直言曰言，謂一人自言。答難曰語，謂二人相對。【禮·雜記】三年之喪，言而不語。【註】言，自言己事也。語，爲人論說也。【家語】孔子之郯，遭程子于塗，傾蓋而語終日。　又國名。【別國洞冥記】勒畢國人長三寸，有翼，善言語戲笑，因名善語國。　\n\r\n又【廣韻】牛倨切【集韻】牛據切【韻會】【正韻】魚據切，𠀤魚去聲。【廣韻】告也。【增韻】以言告人也。【左傳·隱元年】公語之故。【論語】居，吾語女。　又敎戒也。【魯語】主亦有以語肥也。　又地名。【前漢·閩粵王傳】錢唐榬終古斬徇北將軍爲語兒侯。【孟康註】語兒，越中地也。今吳南亭是。【師古曰】語，或作篽、籞。"}