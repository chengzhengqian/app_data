{"拼音": "bì", "部首": "廾", "笔画数": "14", "Unicode": "5F0A", "page": "354", "volume": "【寅集下】【廾字部】", "notes": "\n\n【廣韻】【集韻】【韻會】𠀤毗祭切，音幣。與𡚁同。【廣韻】惡也。【前漢·元帝紀】重以周秦之弊。　\n\n又【廣韻】困也。【後漢·耿弇傳】軍士疲弊。　\n\n又【玉篇】壞也，敗也。【史記·倉公傳】脈法曰：不平不鼓形弊。【揚雄·逐貧賦】禮薄義弊。　\n\n又【玉篇】頓仆也。【周禮·天官·獸人】及弊田，令禽註于虞中。【註】弊，仆也。　又弊弊，經營貌。【莊子·逍遙遊】弊弊然以天下爲事。　\n\n又【集韻】【韻會】𠀤必袂切，音𡚁。【集韻】斷也。【周禮·天官·大宰】以八灋治官府。八曰官計，以弊邦治。【註】弊，斷也，所以斷羣吏之治。　\n\n又【韻補】筆別切，音鼈。【淮南子·俶眞訓】不與物相弊摋。【註】弊摋，猶雜揉也。"}