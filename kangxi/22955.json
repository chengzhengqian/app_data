{"拼音": "shuì", "部首": "目", "笔画数": "13", "Unicode": "7761", "page": "810", "volume": "【午集中】【目字部】", "notes": "\r\n\r\n【唐韻】是僞切【集韻】【韻會】樹僞切【正韻】殊僞切，𠀤音瑞。【說文】坐寐也。【史記·商君傳】衞鞅語事良久，孝公時時睡，弗聽。【前漢·賈誼治安策】將吏被介冑而睡。　又花名。【淸異錄】盧山一比丘晝寢石上，夢中聞花香，旣覺，尋香求之，因名睡香。四方奇之，謂乃花中祥瑞，遂以瑞易睡。　又草名。【洞冥記】末多國有五味草，食之使人不眠，名曰却睡草。【述異記】桂林有睡草，見之則令人睡。亦呼爲懶婦箴。　【說文】本作𥋍，从目𡍮聲。【六書故】睡卽古寐字。"}