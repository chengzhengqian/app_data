{"拼音": "sù,xiǔ,xiù", "部首": "宀", "笔画数": "11", "Unicode": "5BBF", "page": "287", "volume": "【寅集上】【宀字部】", "notes": "\n\n〔古文〕㝛夙【廣韻】息逐切【集韻】【韻會】息六切，𠀤音夙。【說文】止也。【玉篇】夜止也，住也。【詩·周頌】有客宿宿，有客信信。【註】一宿曰宿，再宿曰信。【周禮·地官】三十里有宿，宿有路室。　又星宿各止其所，故名宿。二十八宿，亦名二十八次。次，舍也。【釋名】宿，宿也，言星各止住其所也。　\n\n又【增韻】安也，守也。【左傳·昭二十九年】官宿其業。【註】宿，安也。\n\n又【周禮·宮正註】諸吏直宿，謂職王宮之守衞者。　\n\n又【廣韻】素也。【史記·信陵傳】晉鄙嚄咤宿將。\n\n又【莊子·列傳】雖當世宿學，不能自解免也。　又國名。【春秋·隱二年】及宋人盟于宿。　又邑名。【史記·衞世家】孫林父甯殖，謀逐獻公怒如宿。又蒯瞶入宿。　\n\n又【史記·吳世家】將舍於宿。【左傳】作戚，字別義同。　又姓。【風俗通】漢鴈門太守宿祥，明正德中蜀人宿進。　又通作夙，早也。【周禮·春官】世婦，掌女宮之宿戒。【註】宿戒，當給事，謂豫告之也。　又與肅同。【禮·祭統】先期旬有一日，宮宰宿夫人。【註】宿讀爲肅戒也。\n\n又【儀禮·宿尸註】宿，與曲禮主人肅客入之肅同。　又去聲。【廣韻】【集韻】【韻會】【正韻】𠀤息救切，音秀。列星也。◎按《史記》《漢書》二十八宿。《正義》音息袖反，又音夙。《左思·吳都賦》窮飛鳥之棲宿，註亦音秀，是星宿之宿，與棲宿之宿，古皆通同。　又叶息流切，音羞。【莊子·天地篇】至無而供其求，時騁而要其宿。　又叶相卽切，音息。【班彪·冀州賦】遵大路以北逝兮，歷趙衰之采邑。醜柏人之惡名兮，聖高帝之不宿。\n\n考證：〔【左傳·昭二十六年】官宿其業。〕　謹照原文二十六年改二十九年。"}