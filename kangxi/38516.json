{"拼音": "cāo,cào,zào", "部首": "辵", "笔画数": "10", "Unicode": "9020", "page": "1258", "volume": "【酉集下】【辵字部】", "notes": "\r\n\r\n〔古文〕艁【廣韻】昨早切【集韻】【韻會】【正韻】在早切，𠀤音皁。【增韻】建也，作也，爲也。【易·乾卦】大人造也。【書·大誥】予造天役。【註】造，爲也。言我之所爲，皆天所役使也。　\n\r\n又【正韻】始也。【書·伊訓】造攻自鳴條。【周禮·天官·膳夫】卒食以樂徹于造。【註】謂造飮食處也。　又上造，秦官爵名。【前漢·百官公卿表】二上造，十五少上造，十六大上造。　\n\r\n又【廣韻】【韻會】【正韻】𠀤七到切，音慥。【說文】就也。【詩·大雅】小子有造。【禮·王制】升于學者不征于司徒，曰造士。　\n\r\n又【正韻】詣也，進也。【書·盤庚】其有衆咸造，勿褻在王庭。【註】衆皆至王庭，無褻慢也。【周禮·地官·司門】凡四方之賔客造焉，則以告。　又造次，急遽也。【論語】造次必於是。　又祭名。【禮·王制】造乎禰。【周禮·春官·大祝】掌六祈，二曰造。【註】祈禱之祭名造。　又納也。【禮·喪大記】大盤造冰。【註】造，猶內也。內與納同。先納冰盤中也。　又造舟，比舟而渡也。【詩·大雅】造舟爲梁。【註】天子造舟。【疏】造舟者，比船于水，加板于上，卽今之浮橋。　\n\r\n又【集韻】則到切，音竈。【史記·龜筴傳】卜，先以造灼鑽。【註】造謂灼龜燒荆之處。　\n\r\n又【集韻】倉刀切，音操。進也。又叶此苟切，湊上聲。【揚子·太𤣥經】端往述來，遵天之造。無或攺作，遵天之醜。\n\r\n考證：〔【周禮·天官·膳夫】卒食以徹于造。〕　謹照原文徹上增樂字。"}