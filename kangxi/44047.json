{"拼音": "táng,xíng", "部首": "食", "笔画数": "17", "Unicode": "9933", "page": "1423", "volume": "【戌集下】【食字部】", "notes": "\r\n\r\n【集韻】【韻會】【正韻】𠀤徒郞切，音唐。【說文】飴和饊也。【揚子·方言】餳謂之餹。【釋文】餳，洋也。煮米消爛，洋洋然也。【急就章】棃𣐈柰桃待露霜，棗杏瓜棣饊飴餳。【詩話】劉禹錫曰：詩用僻字，宜有來歷。宋考功云：沈佺期嶺表寒食詩：馬上逢寒食，春來不見餳。常疑之。因讀毛詩，簫管備舉，鄭箋，簫，編小竹管，如今賣餳者所吹，六經惟此中有餳字。吾緣明日重九，押一餻字讀，尋思六經無餻，故不敢爲之。◎按重編廣韻云：𩞃，徐盈切，當从昜，正韻从易誤。餳，徒郞切，當从易，今混爲一字，非。字彙旣有𩛿字，从徐盈反，復于餳字作徐盈、徒郞二切，尚未了然於字書之誤也。\n\r\n考證：〔【急就章】棃𣐈柤桃待露霜，棗杏瓜棣饊飴餳。〕　謹照原文柤桃改柰桃。"}