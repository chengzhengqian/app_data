{"拼音": "cháng", "部首": "巾", "笔画数": "11", "Unicode": "5E38", "page": "333", "volume": "【寅集中】【巾字部】", "notes": "\n\n【唐韻】市羊切【集韻】【韻會】辰羊切，𠀤音裳。【玉篇】恆也。【正韻】久也。【易·坤卦】後得主而有常。【繫辭】動靜有常。【詩·周頌】𨻰常于時夏。【箋】謂𨻰久長之功，於是夏而歌之。【朱傳】謂君臣父子之常道。　又五常。【書·舜典愼徽五典傳】五典，五常之敎，父義，母慈，兄友，弟恭，子孝。\n\n又【五品傳】五品，謂五常。【疏】此事可常行，乃爲五常耳。　又神名。【荀子·九家易】兌爲常，西方之神也。　又地名。【詩·魯頌】居常與許。【傳】常許，魯南鄙西鄙也。　又州名。【隋書·地理志】毗陵郡平𨻰置常州。　又山名。【前漢·地理志】常山郡。【註】恆山在西，避漢文帝諱，故改曰常山。　又水名。【史記·夏本紀】常衞旣從。【註】常水，出常山上曲陽縣。【書·禹貢】作恆。　又旂名。【周禮·春官】司常掌九旗之物名，日月爲常。【又】王建大常。【釋名】日月爲常。謂畫日月於其端，天子所建，言常明也。　又常服。【詩·小雅】載是常服。【傳】日月爲常服，戎服也。　\n\n又【廣韻】倍尋曰常。　又車戟名。【釋名】車戟曰常，長丈六尺，車上所持也。八尺曰尋，倍尋曰常，故曰常也。　又木名。【爾雅·釋木】常棣。【註】關西棣樹，子如櫻桃，可食。【詩·小雅】彼爾維何，維常之華。　又姓。【廣韻】出河內。【前漢·常惠傳】惠，太原人，甘露中爲右將軍。　又與裳同。【說文】下帬也。【徐鉉曰】下直而垂，象巾，故从巾。今文作裳。\n\n考證：〔【周禮·春官】司常掌九旂之物名，日月爲常。【又】王建太常。〕　謹照原文旂改旗太改大。"}