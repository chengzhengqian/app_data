{"拼音": "jí,yī", "部首": "手", "笔画数": "12", "Unicode": "63D6", "page": "442", "volume": "【卯集中】【手字部】", "notes": "\n\n【唐韻】伊入切【集韻】【韻會】【正韻】一入切，𠀤音挹。【說文】手著胷曰揖。【六書故】拱手上下左右之以相禮也。【儀禮·鄉飲酒禮賓厭介註】推手曰揖，引手曰厭。【詩詁】上手當曰厭，謂手厭於胷，引手當曰揖，下手曰拜。【周禮·秋官·司儀】土揖庶姓。時揖異姓。天揖同姓。【註】土揖，推手小下之也。時揖，平推手也。天揖，推手小舉之也。【前漢·高帝紀】酈生不拜長揖。【註】長揖者，手自上而極下。　\n\n又【說文】攘也。◎按攘同讓。增韻，遜也。前漢王莽傳，揖大福之恩。註：揖謂讓而不當也。　又進也。【禮·玉藻】進則揖之，退則揚之。【註】揖之謂小俯也。揚之謂小仰也。　又三揖，卿大夫士也。【左傳·哀二年】三揖在下。　\n\n又【集韻】乙及切，音邑。與挹同。【王禹偁·竹樓記】遠吞山光，平揖江瀨。　又側立切，音戢。聚也。【詩·周南】螽斯羽揖揖兮。　\n\n又【集韻】卽入切【正韻】賫入切，𠀤音湒。義同。　\n\n又【集韻】籍入切，音集。義同。又成也。　又與輯通。【史記·秦始皇紀】普天之下，摶心揖志。【前漢·郊祀志】揖五瑞。【註】合也。　又乙冀切，音懿。與撎同本作揖。\n\n考證：〔【史記·秦始皇紀】普天之下，博心揖志。〕　謹照原文 博心改摶心。"}