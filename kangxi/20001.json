{"拼音": "ē,jì,wēi,yī,yǐ", "部首": "犬", "笔画数": "11", "Unicode": "7317", "page": "713", "volume": "【巳集下】【犬字部】", "notes": "\r\n\r\n【唐韻】於离切【集韻】【韻會】【正韻】於宜切，𠀤音漪。【說文】犗犬也。从犬，奇聲。　\n\r\n又【玉篇】歎辭也。【詩·周頌】猗與漆沮。【箋】猗與，歎美之言也。\n\r\n又【商頌】猗與那與。【晉語】猗兮違兮。【呂氏春秋】塗山女歌曰：侯人兮猗。實始作爲南音。　\n\r\n又【廣韻】長也，倚也。【詩·小雅】有實其猗。【傳】猗，長也。【箋】猗，倚也。　\n\r\n又【詩·衞風】綠竹猗猗。【傳】猗猗，美盛貌。【班固·西都賦】曄曄猗猗。　\n\r\n又【玉篇】猗氏，縣名。【史記·貨殖傳】猗頓用盬鹽起。【註】以興富於猗氏。故曰猗頓。　又與漪通。【詩·魏風】河水淸且漣猗。【釋文】本亦作漪。　又與兮通。【書·秦誓】斷斷猗無他伎。【疏】猗者，足句之辭，不爲義也。【禮·大學】引此作斷斷兮。猗是兮之類。　又與欹通。【詩·齊風】猗嗟昌兮。【傳】猗嗟，歎辭。【釋文】或作欹。　又與依同。【前漢·孔光傳】猗違者連歲。　\n\r\n又【廣韻】於綺切【集韻】【韻會】【正韻】隱綺切，𠀤音倚。【廣韻】猗狔，猶窈窕也。【集韻】猗狔，弱貌。　\n\r\n又【詩·衞風】寬兮綽兮，猗重較兮。【釋文】猗，於綺反。依也。　\n\r\n又【詩·豳風】猗彼女桑。【傳】角而束之曰猗。【釋文】於綺反。徐音於宜反。　\n\r\n又【詩·小雅】楊園之道，猗于畞丘。【傳】猗，加也。　\n\r\n又【集韻】倚可切【正韻】烏可切，𠀤音妸。【集韻】桑貌。【詩·檜風】隰有萇楚，猗儺其枝。【傳】猗儺。柔順也。【釋文】猗，於可反。【集韻】或作阿。　\n\r\n又【集韻】於義切，音輢。相附著也。【詩·小雅】兩驂不猗。【疏】不相依倚。【釋文】猗，於害反。又於綺反。　\n\r\n又【韻會】於記切，音意。義同。　又叶於何反，音窩。【詩·衞風】瞻彼淇奧，綠竹猗猗。有斐君子，如切如磋，如琢如磨。"}