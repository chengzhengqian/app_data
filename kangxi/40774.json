{"拼音": "zuān,zuàn", "部首": "金", "笔画数": "27", "Unicode": "947D", "page": "1327", "volume": "【戌集上】【金字部】", "notes": "\r\n\r\n【唐韻】借官切【集韻】【韻會】【正韻】祖官切，𠀤音劗。【說文】所以穿也。　\n\r\n又【前漢·𠛬法志】其次用鑽鑿。【註】鑽，臏𠛬也。師古曰：鑽，鑽去其臏骨也。　\n\r\n又【史記·禮書】施鑽如蠭蠆。【註】鑽，謂矛矢及鏃也。　\n\r\n又【正字通】金剛鑽生水底，如鐘乳，體似紫石英，惟安南高石山羚羊角能碎之。　\n\r\n又【廣韻】刺也。【爾雅·釋木】樝棃曰鑽之。【莊子·外物篇】神龜知能七十二鑽而無遺筴，不能避刳腸之患，如是則知有所困，神有所不及也。　又凡深入者，借用鑽。【論語】鑽之彌堅。【爾雅序】沈硏鑽極，二九載矣。\n\r\n又【班固·答賔戲】商鞅挾三術以鑽孝公。【註】帝王霸三策，鑽者，取必入之義。　\n\r\n又【廣韻】子算切【集韻】祖算切，𠀤音䂎。義同。【六書故】去聲借貫切，穿器也。用之穿物曰鑽，平聲。【正字通】按以鑿鑿木皆讀昨，不聞鑿一音，鑿物又一音，鑽亦如之。必分平去二聲，泥。"}