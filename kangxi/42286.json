{"拼音": "jìng", "部首": "青", "笔画数": "14", "Unicode": "9759", "page": "1382", "volume": "【戌集中】【青字部】", "notes": "\r\n\r\n〔古文〕㣏【唐韻】【集韻】【韻會】【正韻】𠀤疾郢切，音穽。【說文】審也。从靑，爭聲。【註】徐鍇曰：丹靑明審也。　\n\r\n又【增韻】動之對也。【易·坤卦】至靜而德方。　\n\r\n又【書·堯典】靜言庸違。【傳】靜，謀也。　\n\r\n又【詩·邶風】靜言思之。【傳】靜，安也。\n\r\n又【鄭風】琴瑟在御，莫不靜好。　\n\r\n又【詩·邶風】靜女其姝。【傳】靜，貞靜也。　\n\r\n又【廣韻】息也。【禮·月令】百官靜事毋𠛬。　\n\r\n又【韻會】澄也。　\n\r\n又【廣韻】和也。　\n\r\n又【韻會】通作靖。亦通作靚。亦通作竫。　\n\r\n又【韻會】【正韻】𠀤疾正切，音淨。義同。【前漢·揚雄傳】京師爲之語曰：維寂寞自投閣，爰淸靜作符命。　\n\r\n又【詩·大雅】籩豆靜嘉。【箋】潔淸而美。【釋文】淸，如字，又才性反。淸靜皆可讀去聲。◎按玉篇、廣韻、集韻、類篇，靜字皆無去聲。韻會始收入敬韻，正韻因之。考大雅、釋文，及揚雄傳京師語，靜字本可讀去聲，但韻會引解嘲爰淸爰靜句，云，顏註合韻，音才性切，則謬甚。解嘲云，爰淸爰靜，游神之庭。卽音才性切，如何與庭叶，是必因爰淸靜句而誤記也。正韻仍其失，今特辨之。　又叶千廷切，音淸。【六韜】秋道斂，萬物盈。冬道藏，萬物靜。"}