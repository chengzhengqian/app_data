{"拼音": "fú", "部首": "糸", "笔画数": "8", "Unicode": "7ECB", "page": "920", "volume": "【未集中】【糸字部】", "notes": "\r\n\r\n【廣韻】【集韻】【韻會】𠀤分勿切，音弗。【說文】亂糸也。　\n\r\n又【爾雅·釋水】紼，繂也。【詩·小雅】紼纚維之。【傳】紼，縳也。　\n\r\n又【禮·曲禮】助葬必執紼。【註】引棺索也。【釋名】從前引之曰紼。紼，發也，發車使前。　又與紱通。【前漢·丙吉傳】上將使人加紼而封之。【註】師古曰：紼，繫印之組也。　又與芾通。【白虎通】紼者，蔽也，行以蔽前。天子朱紼，諸侯赤紼。《詩》云：朱紼斯皇。又云：赤紼在股。○按《詩》朱紼、赤紼皆作芾也。　\n\r\n又【集韻】芳未切，音費。【類篇】縕也。　【玉篇】或从茀作𦂓，亦作綍。\n\r\n考證：〔【詩·小雅】紼纚維之。【傳】紼，縛也。〕　謹照原文縛改縳。"}