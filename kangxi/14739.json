{"拼音": "jiē,kǎi", "部首": "木", "笔画数": "13", "Unicode": "6977", "page": "542", "volume": "【辰集中】【木字部】", "notes": "\n\n〔古文〕𣗀【唐韻】【集韻】【韻會】【正韻】𠀤苦駭切，音鍇。【說文】木也，孔子冢蓋樹之者。【淮南子·草木訓】楷木生孔子冢上，其榦枝疎而不屈，以質得其直也。　\n\n又【廣韻】模也，式也，法也。【禮·儒行】今世行之，後世以爲楷。【後漢·李膺傳】天下模楷李元禮。　又强楷。【人物志】精良畏愼，善在恭謹，失在多疑。强楷堅勁，用在楨幹，失在專固。　又楷書。【晉書·衞恆傳】上谷王次仲，始作楷法。【路史】今人楷書，亦有數體，有古字楷書，有今字楷書。　\n\n又【唐韻】【集韻】【韻會】【正韻】𠀤居諧切，音皆。義同。　又叶遣禮切，音起。【後漢·史岑·出師頌】允文允武，明詩說禮。憲章百揆，爲世作楷。"}