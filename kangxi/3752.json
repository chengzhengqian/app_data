{"拼音": "shàn", "部首": "口", "笔画数": "12", "Unicode": "5584", "page": "197", "volume": "【丑集上】【口字部】", "notes": "\n\n〔古文〕譱𦎍𠾄𧮟【廣韻】常演切【集韻】【韻會】【正韻】上演切，𠀤音蟺。【說文】吉也。【玉篇】大也。【廣韻】良也，佳也。【書·湯誥】天道福善禍淫。　\n\n又【詩·鄘風】女子善懷。【箋】善，猶多也。【禮·文王世子】嘗饌善，則世子亦能食。【註】善謂多于前。　\n\n又【禮·曲禮·入國不馳註】馳善躙人也。【疏】善猶好也，車馳則好行刺人也。　\n\n又【禮·王制註】善士謂命士也。　\n\n又【禮·學記】相觀而善之謂摩。【疏】善猶解也。　\n\n又【禮·少儀】問道藝，曰：子習于某乎，子善于某乎。【疏】道難，故稱習。藝易，故稱善。　\n\n又【前漢·西域傳】鄯善國，本名樓蘭王。　又與單通。【前漢·匈奴傳】單于曰善于。　\n\n又【廣韻】姓也。【呂氏春秋】善卷，堯師。　\n\n又【韻會】【正韻】𠀤時戰切，音繕。【毛氏曰】凡善惡之善則上聲，彼善而善之則去聲。【孟子】王如善之是也。○按《玉篇》《廣韻》《集韻》《類篇》善字俱無去聲。　\n\n又【正字通】與人交讙曰友善。【史記·刺客傳】田光曰：所善荊卿可使也。　又與膳通。【莊子·至樂篇】具太牢以爲善。　【集韻】或作嬗。"}