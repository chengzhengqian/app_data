{"拼音": "záo,zuò", "部首": "金", "笔画数": "12", "Unicode": "51FF", "page": "1327", "volume": "【戌集上】【金字部】", "notes": "\r\n\r\n〔古文〕𨰒【唐韻】在各切【集韻】【韻會】【正韻】疾各切，𠀤音昨。【廣韻】鏨也。【古史考】孟莊子作鑿。【師古曰】鑿所以穿木也。　\n\r\n又【說文】穿木也。【易·繫辭·刳木爲舟疏】刳鑿其中。　\n\r\n又【詩·豳風】二之日鑿冰冲冲。【朱註】鑿冰，取冰於山也。　又黥𠛬。【前漢·𠛬法志】其次用鑽鑿。【註】鑿，黥𠛬也。　又開也。【前漢·張騫傳】然騫鑿空。【註】鑿，開也。空，通也。騫始開通西域道也。　又造也。【公羊傳·成十三年】公鑿行也。【註】鑿，猶更造之意。【釋文】鑿，在洛反。猶造意也。　\n\r\n又【韻會】六情曰六鑿。【莊子·外物篇】心無天游，則六鑿相攘。【註】六情也。　\n\r\n又【正字通】恣意不求合義理，謂之鑿。【孟子】爲其鑿也。【前漢·禮樂志】以意穿鑿。　又書名。緯書有【乾坤鑿度】。　\n\r\n又【廣韻】則落切【集韻】【韻會】【正韻】卽各切，𠀤音作。【集韻】鮮明貌。【詩·唐風】白石鑿鑿。【傳】鑿鑿，鮮明貌。【釋文】鑿，子洛反。　\n\r\n又【九章算術】粟率五十，鑿二十四。言粟五斗，爲米二斗四升。【左傳·桓二年】粢食不鑿。【註】不精鑿。【釋文】鑿，子洛反。【杜甫詩】秋菰成黑米，精鑿傳白粲。　\n\r\n又【廣韻】【集韻】𠀤昨木切，音族。【廣韻】鑿鏤花葉。　\n\r\n又【集韻】【韻會】【正韻】𠀤在到切，漕去聲。【集韻】穿空也。【增韻】孔寵。【周禮·冬官考工記·輪人】凡輻，量其鑿深以爲輻廣。【釋文】鑿，曹報反。又如字。【前漢·楚元王傳】羊入其鑿。【師古註】鑿，在到反。謂所穿冢藏者。【楚辭·九辯】何時俗之工巧兮，滅規矩而攺鑿。獨耿介而不隨兮，願慕先聖之遺敎。　\n\r\n又【集韻】七到切，音操。宂也。　\n\r\n又【唐韻正】平聲，音漕。【水經注】桓𤣥有問鼎之志，乃漕一洲，以充百數。漕卽鑿字。　\n\r\n又【韻補】叶脞五切，租上聲。【易林】鉛刀攻玉，無不鑽鑿。龍體具舉，魯班爲輔。"}