{"拼音": "yě", "部首": "里", "笔画数": "11", "Unicode": "91CE", "page": "1291", "volume": "【酉集下】【里字部】", "notes": "\r\n\r\n〔古文〕埜𡐨【唐韻】羊者切【集韻】【韻會】【正韻】以者切，𠀤音也。【說文】郊外也。【易·同人】同人于野，亨。【疏】野，是廣遠之處。【詩·魯頌】駉駉牡馬，在坰之野。【傳】邑外曰郊，郊外曰野。　\n\r\n又【周禮·地官·遂人】掌邦之野。【註】郊外曰野，此野爲甸稍縣都。　\n\r\n又【周禮·秋官】縣士掌野。【註】地距王城二百里以外至三百里曰野。　\n\r\n又【韻會】朴野。【論語】質勝文則野。【禮·檀弓】故騷騷爾則野。【疏】田野之人，急切無禮。　又官名。【左傳·昭十八年】使野司𡨥各保其徵。【註】野司𡨥，縣士也。【禮·月令】季春之月，命野虞，毋伐桑柘。【註】野虞，謂主田及山林之官。　又地名。【書·禹貢】原隰底績，至于豬野。【傳】猪野，地名。【左傳·宣十七年】晉人執晏弱于野王。【註】野王縣，今屬河內。\n\r\n又【昭二十五年】齊侯唁公于野井。【註】濟南祝阿縣東有野井亭。又鉅野，縣名。見【前漢·地理志】。　又藪名。【書·禹貢】大野旣豬。【周禮·夏官·職方氏】河東曰兗州，其山鎮曰岱山，其澤藪曰大野。　又東野，複姓。【呂氏春秋】東野稷以御見莊公。　\n\r\n又【莊子·逍遙遊】野馬也，塵埃也，生物之以息相吹也。【註】野馬者，遊氣也。　\n\r\n又【博雅】野雞，雉也。　\n\r\n又【廣韻】【正韻】承與切【集韻】上與切。𠀤與墅同。【集韻】田廬也。【正韻】此正古墅字，田下已从土，後人以其借爲郊野字，復加土字。　\n\r\n又【集韻】演女切，音與。郊外也。　\n\r\n又【韻補】叶賞呂切，音暑。【詩·邶風】之子于歸，遠送于野。協上羽下雨。【左傳·昭二十五年】童謠曰：鸐鵒之羽，公在外野，往饋之馬。馬，音姥。　又叶烏果切，倭上聲。【後漢·隴坻歌】念我所欲，飄然曠野。登高遠望，涕泣雙墮。　又叶常御切，音樹。【班固·西都賦】罘網連紘，籠山絡野。列卒周匝，星羅雲布。\n\r\n考證：〔【左傳·昭十七年】使野司𡨥各保其徵。〕　謹照原文十七年改十八年。"}