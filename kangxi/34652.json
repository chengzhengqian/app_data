{"拼音": "huà", "部首": "言", "笔画数": "8", "Unicode": "8BDD", "page": "1158", "volume": "【酉集上】【言字部】", "notes": "\r\n\r\n〔古文〕𦧵【玉篇】胡卦切【正韻】胡挂切，𠀤音畫。【說文】合會善言也。【爾雅·釋詁】言也。【疏】孫炎曰：善人之言也。【廣韻】語話也。【書·盤庚】乃話民之弗率，誕吿用亶。【註】吿也，言也。【詩·大雅】愼爾出話。【傳】善言也。【左傳·文六年】著之話言。【註】爲作善言遺戒。　\n\r\n又【廣雅】調也，恥也。　\n\r\n又【小爾雅】治也。　\n\r\n又【唐韻】胡快切【集韻】【韻會】戸快切，𠀤音躗。義同。　\n\r\n又【集韻】胡化切，華去聲。亦言也。或作咶。　又叶胡臥切，和去聲。【白居易·效陶潛體詩】兀然無所思，日高尚閒臥。暮讀一卷書，會意如嘉話。　【說文】本作䛡。籀文作譮。"}