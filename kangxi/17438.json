{"拼音": "shāng,tāng,tàng,yáng", "部首": "水", "笔画数": "12", "Unicode": "6E6F", "page": "638", "volume": "【巳集上】【水字部】", "notes": "\n\n【唐韻】土郎切【集韻】【韻會】【正韻】他郎切，𠀤音鏜。【說文】熱水也。【楚辭·九歌】浴蘭湯兮沐芳。　又水名。【山海經】上申之山，湯水出焉。\n\n又【水經注】江水，東逕瞿巫灘，左則湯谿水註之，源出朐忍縣北。　又谷名。【張衡·南都賦】湯谷涌其後。　又州名。【韻會】廣南化外，唐置湯州，天寶時爲湯泉郡。　又縣名。【廣輿記】湯隂縣，屬彰德府。　\n\n又【書·虞書疏】除殘去虐曰湯。馬融又云：雲行雨施曰湯。\n\n又【風俗通·王霸篇】湯者，攘也，昌也。言其攘除不軌，天下熾盛。　\n\n又【廣韻】式羊切【集韻】【韻會】【正韻】尸羊切，𠀤音商。湯湯，流貌。一曰波動之狀。【詩·大雅】江漢湯湯。　\n\n又【廣韻】【集韻】【韻會】【正韻】𠀤他浪切，音儻。熱水沃也。【禮·月令】如以熱湯。　\n\n又【集韻】余章切，音陽。與暘同。暘谷，日所出也。亦作陽。【淮南子·天文訓】日出于湯谷。　\n\n又【廣韻】他浪切，音盪。與蕩通。【詩·陳風】子之湯兮。【傳】湯，蕩也。【箋】言游蕩無不爲也。　又與盪同。【前漢·天文志】四星若合，是謂大湯。　\n\n又【韻補】叶透空切，音通。【東方朔·七諫】何靑雲之流瀾兮，微霜降之蒙蒙。徐風至而徘徊兮，疾風過之湯湯。\n\n考證：〔【楚辭·九歌】浴蘭湯兮沐芳華。〕　謹按原文華字屬下爲句不連芳讀，謹省華字。"}