{"拼音": "chàng", "部首": "日", "笔画数": "8", "Unicode": "7545", "page": "498", "volume": "【辰集上】【日字部】", "notes": "\n\n【廣韻】【集韻】𠀤丑亮切，音唱。通暢。又達也。【易·坤卦】美在其中而暢於四支。【疏】有美在中，必通暢於外。【尙書序】約文申義，敷暢厥旨。　\n\n又【禮·月令】命之曰暢月。【註】暢，充也。　\n\n又【類篇】長也。　又琴曲。【風俗通】命其曲曰暢。暢者，言其道之美暢。　又姓。【陳留·風俗傳】暢氏出齊。唐有暢當。　【集韻】通作鬯。"}