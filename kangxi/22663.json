{"拼音": "méi,méǐ", "部首": "目", "笔画数": "9", "Unicode": "7709", "page": "803", "volume": "【午集中】【目字部】", "notes": "\r\n\r\n〔古文〕𥅮【唐韻】武悲切【集韻】【韻會】𥄐悲切，𠀤音麋。【說文】目上毛也。【釋名】媚也。有嫵媚也。【春秋·元命包】天有攝提，人有兩眉，爲人表𠋫，陽立于二，故眉長二寸。【註】攝提二星頗曲，人眉似之。　\n\r\n又【揚子·方言】東齊謂老曰眉。【郭璞註】言秀眉也。【詩·豳風】爲此春酒，以介眉壽。【註】豪眉也。　又渠眉，玉飾之溝瑑也。【周禮·春官·典瑞】駔圭璋，璧琮，琥璜之渠眉。　又井邊地曰眉。【前漢·游俠傳】揚雄酒箴曰：觀瓶之居，居井之眉。【註】若人目上之有眉也。　又姓。宋眉壽，明眉旭。　\n\r\n又【韻會】通作麋。【大戴禮·主言篇】孔子愀然揚麋。【荀子·非相篇】伊尹之狀，面無須麋。　又通作嵋。峨嵋山，在蜀嘉定府峨眉縣南百里，兩山相對如蛾眉。　又州名。魏置眉州，因峨眉山爲名。○按《說文》本作睂，从目，象睂之形。上象額理也。徐曰：仌，頟理也。指事。隸作眉，《字彙補》又作𥅕𥇮，非。"}