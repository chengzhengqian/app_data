{"拼音": "kǎo", "部首": "老", "笔画数": "6", "Unicode": "8003", "page": "960", "volume": "【未集中】【老字部】", "notes": "\r\n\r\n〔古文〕攷【唐韻】【廣韻】【集韻】【類篇】【韻會】【正韻】𠀤苦浩切，音栲。【說文】老也。从老省，丂聲。【說文序】轉注者，建類一首，同意相受，考老是也。【佩觿】考从丂。丂，苦杲反。老从匕。匕，火霸反。裴務齊切韻序云：左回右轉，非也。【毛晃增韻】老字下从匕，考字下从丂，各自成文，非反匕爲丂也。【書·洪範】五曰考終命。【詩·大雅】周王壽考。　\n\r\n又【爾雅·釋親】父爲考。【釋名】父死曰考。考，成也。亦言槁也，槁于義爲成，凡五材，膠漆陶冶皮革，乾槁乃成也。【易·蠱卦】有子考無咎。【禮·曲禮】死曰考。　\n\r\n又【廣雅】考，問也。【易·復卦】敦復無悔，中以自考也。【詩·大雅】考卜維王。【傳】考，猶稽也。　\n\r\n又【書·周官】考制度于四岳。【註】考正制度。　\n\r\n又【詩·衞風】考槃在㵎。【傳】考，成也。【左傳·隱五年】考仲子之宮。【註】成仲子之宮。　\n\r\n又【詩·唐風】子有鐘鼓，弗鼓弗考。【傳】考，擊也。　\n\r\n又【淮南子·汜論訓】夏后氏之璜，不能無考。【註】考，瑕釁。　\n\r\n又【楚辭·九歎】身憔悴而考旦兮。【註】考，猶終也。　又姓。【廣韻】出何氏姓苑。　\n\r\n又【韻補】叶去九切。【邊讓·章華賦】衆變已盡，羣樂旣考。攜西子之弱腕兮，援毛嬙之素肘。　\n\r\n又【韻補】叶口舉切。【易林】周旋歩驟，行中規矩。正恩有節，延命壽考。\n\r\n考證：〔【佩觿】考从丂。丂，苦果反。〕　謹照原文苦果反改苦杲反。"}