{"拼音": "jì,xì", "部首": "无", "笔画数": "11", "Unicode": "65E3", "page": "485", "volume": "【卯集下】【无字部】", "notes": "\n\n【唐韻】居豙切【集韻】【韻會】居氣切，𠀤音曁。【說文】小食也。从皀㒫聲，論語曰：不使勝食旣。○按今《論語》作氣。　\n\n又【玉篇】已也。【易·小畜】旣雨旣處。【詩·召南】亦旣見止，亦旣覯止。　\n\n又【博雅】盡也。【易·旣濟疏】旣者，皆盡之稱。【書·舜典】旣月。【左傳·桓元年】日有食之旣。　\n\n又【博雅】旣，失也。　又與漑同。【史記·五帝紀】帝嚳旣執中而徧天下。【註】徐廣曰：古旣字作水旁。　\n\n又【集韻】几利切，音冀。義同。　又許旣切，音欷。餼或作旣。饋客芻米也。【禮·中庸】旣廩稱事。【註】旣讀爲餼。餼廩，稍食也。\n\n【正字通】俗旣字。旣字中匕作丨二。"}