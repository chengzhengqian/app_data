{"拼音": "bì,mǐ,pī,pì", "部首": "辛", "笔画数": "13", "Unicode": "8F9F", "page": "1251", "volume": "【酉集下】【辛字部】", "notes": "\r\n\r\n〔古文〕𠈳𠊸【廣韻】【集韻】【韻會】【正韻】𠀤必益切，音璧。【廣韻】君也。【爾雅·釋訓】皇王后辟，君也。天子諸侯通稱辟。【書·大甲】克左右厥辟。【詩·小雅】百辟爲憲。【集韻】或作𨐝。　又人稱天曰辟。【詩·大雅】蕩蕩上帝，下民之辟。　又妻稱夫亦曰辟。【禮·曲禮】妻祭夫曰皇辟。　\n\r\n又【說文】法也。【書·酒誥】越尹人祇辟。【註】正身敬法也。　又明也。【禮·王制】天子曰辟廱。【註】辟，明也。廱，和也。使天下之人皆明達和諧也。\n\r\n又【祭統】對揚以辟之。【註】對，遂也。辟，明也。言遂揚君命，以明我先祖之德也。　又徵辟也。【後漢·鍾皓傳】前後九辟公府，皆不就。【晉書·王褒傳】三徵七辟。　又星名，與璧同。【禮·月令】仲冬之月日在斗、昏、東辟中。　又姓。　\n\r\n又【廣韻】普擊切【集韻】【韻會】匹辟切【正韻】匹亦切，𠀤音僻。與僻同。偏也，邪也。【禮·玉藻】非辟之心無自入也。【左傳·昭六年】楚辟我衷，若何效辟。【註】辟，邪也。衷，正也。　又傾也，側也。【禮·曲禮】辟咡詔之。【註】謂傾頭與語也。　又威儀習孰少誠實曰辟。【論語】師也辟。【又】友便辟。　又辟名，空名也。【周禮·天官】凡失財、用物、辟名者。【註】辟名，詐爲書，以空作見，文書與實不相應也。　又𠛬也。【書·君𨻰】辟以止辟。【周禮·秋官·小司𡨥】以八辟麗邦法。　又與闢通。【孟子】辟土地。　又辟除行人也。【周禮·秋官】王燕出入，則前車而辟。【孟子】行辟人可也。　又衆人驚退也。【史記·項羽紀】人馬俱驚，辟易數里。【註】言人馬開張易舊處也。　又鞭辟，策勵也。程子曰：學要鞭辟近裏。朱子曰：辟如驅辟一般，大約要鞭督向裏去。　又與擗通。拊胷也。【詩·邶風】寤辟有摽。【禮·檀弓】辟踊。　又與躄通。足病不能行也。【賈誼·治安策】非亶倒縣而已。又類辟。　又辟歷，雷聲。別作霹靂。　\n\r\n又【集韻】【正韻】𠀤毗義切。與避同。【詩·魏風】宛然左辟。【註】讓而避者必左。【禮·儒行】內稱不辟親，外舉不辟怨。　又與睥同。【史記·灌夫傳】辟睨兩宮閒。【註】與睥睨同。邪視也。　\n\r\n又【集韻】【正韻】𠀤匹智切，與譬同。【禮·坊記】君子之道，辟則坊與。【中庸】辟，如行遠。　\n\r\n又【廣韻】【集韻】【韻會】𠀤博厄切，音百。【禮·內則】麕爲辟雞。【註】聶而切之也。　又與擘同。析裂也。【禮·喪大記】絞一幅爲三不辟。【疏】大斂之絞旣小，不復擘裂其末。　\n\r\n又【正韻】莫禮切，音米。與弭同。【禮·郊特牲】有由辟焉。【註】謂弭災兵也。　\n\r\n又【集韻】頻彌切【正韻】蒲麋切，𠀤音皮。與紕同。帶之緣飾也。【禮·玉藻】天子素帶朱裏終辟。【註】辟，緣也。終，竟也。天子熟絹爲帶，用朱于裏，終此帶盡緣之也。　\n\r\n又【集韻】必郢切，音丙。除也。【莊子·庚桑楚】至信辟金。\n\r\n考證：〔又與擘同。析裂也。【禮·喪大記】爲三不辟。【註】大斂之絞旣小，不復擘裂其末。〕　謹按爲三二字文義未全，謹照原文爲三上增絞一幅三字。註改疏。"}