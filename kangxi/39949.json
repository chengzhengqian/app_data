{"拼音": "bō", "部首": "金", "笔画数": "13", "Unicode": "9262", "page": "1302", "volume": "【戌集上】【金字部】", "notes": "\r\n\r\n【廣韻】【集韻】【韻會】𠀤北末切，音潑。【玉篇】器也。【蘇軾·宸奎閣𥓓】廬山僧懷璉，持律嚴甚。上常賜以龍腦鉢盂，璉對使者焚之，曰：吾法以瓦鐵食，此鉢非法。使者歸奏，上嘉歎。\n\r\n又【梵書】自釋迦相傳有衣鉢，世相付受。後魏天竺國王子號達磨，出家入南海，齎衣鉢航海。至梁詣武帝，隱嵩山少林寺，以其法傳慧可。　又凡物相傳，皆曰衣鉢。【古今名賢集】和凝第十三名及第，後知舉，取范質第十三名，質往謝。凝曰：公文合在中選屈就，此傳老夫衣鉢耳。未幾，凝入相。後質拜相，有登庸衣鉢亦相傳之句。\n\r\n又【蘇軾詩】傳家有衣鉢。【註】家學有素也。　\n\r\n又【廣韻】亦作盋。【前漢·東方朔傳註】盂若盋而大，俗謂盋盂。　又無花果名優曇鉢。【廣志】狀似枇杷，不花而實。　又叶音瞥。【蘇軾·𦡳梅詩】君行適吳我適越，笑指西湖作衣鉢。"}