{"拼音": "fù", "部首": "衣", "笔画数": "14", "Unicode": "8907", "page": "1120", "volume": "【申集下】【衣字部】", "notes": "\r\n\r\n【唐韻】【集韻】【韻會】𠀤方六切，音福。【玉篇】重衣也。【釋名】衣服有裏曰複。　\n\r\n又【類篇】一曰褚衣。【急就篇註】褚之以綿曰複。　\n\r\n又【集韻】芳六切，音蝮。重也。【魏志·文帝紀·典論】余少曉持複，自謂無對，後從袁敏學，以單攻複，每爲若神。　\n\r\n又【韻會】複道。【前漢·高帝紀】從複道上望見諸將。【註】上下有道，故謂之複。【庾信·華林園馬射賦】屬車釃酒，複道焚香。　\n\r\n又【廣韻】扶富切，音覆。亦重複也。\n\r\n考證：〔【庾信·華林園射馬賦】〕　謹照原文射馬賦改馬射賦。"}