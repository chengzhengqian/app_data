{"拼音": "yíng", "部首": "玉", "笔画数": "10", "Unicode": "83B9", "page": "739", "volume": "【午集上】【玉字部】", "notes": "\r\n\r\n【廣韻】永兵切【集韻】【正韻】于平切【韻會】于營切，𠀤音榮。【廣韻】玉色。　\n\r\n又【集韻】石似玉。【詩·衞風】充耳琇瑩。【傳】琇瑩，美石也。【詩·齊風】尚之以瓊瑩乎而。【傳】瓊瑩，石似玉。【韻會】詩詁曰淇奧詩：充耳琇瑩。註：毛云：琇瑩，美石也。詩：尚之以瓊華，尚之以瓊英，尚之以瓊瑩。註：毛云：瓊英，石似玉。鄭云：石似瓊，似瑩。今詳琇瑩與琇實同文，瓊瑩與瓊英瓊華同文，則瑩非玉石矣。毛說非也。况瓊旣爲玉之美，瑩又爲次玉之石，則一瑱乃似二物，鄭說非也。凡玉之生，以及其成，有榮有英，有華有實，猶草木也。瑩卽榮也，謂玉之始生，如草木之榮也。英謂一玉之中最美者，如草木之英華。謂玉之方成，如草木之英華。實謂玉之旣成，如草木之實，皆可用之玉也。　又明也。【揚子·太𤣥經】一生一死，性命瑩矣。【註】瑩，明也。　又六瑩，樂名。【列子·周穆王篇】奏承雲六瑩九韶晨露以樂之。　又人名。【前漢·功臣表】祝兹侯呂瑩。【註】師古曰：瑩，音榮。又烏暝反。　又凋也。【楚辭·九思】堇荼茂兮扶疎，蘅芷彫兮瑩嫇。　\n\r\n又【集韻】【韻會】𠀤維傾切，音營。玉似石。　\n\r\n又【唐韻】烏定切【集韻】【韻會】【正韻】縈定切，𠀤音瀅。玉色光潔也。【逸論語】如玉之瑩。　\n\r\n又【正字通】鏡瑩。【晉書·樂廣傳】此人水鏡，見之瑩然。【隋書·高熲傳】獨孤公猶鏡也。每被磨瑩，皎然益明。　又心精明亦曰瑩。【江淹·雜體詩】開袠瑩所疑。【韓愈·寄孟𥳑詩】抱照瑩疑怪。　\n\r\n又【集韻】【韻會】【正韻】𠀤烏迥切，音濙。【集韻】聽瑩，惑也。【正韻】引莊子，是黃帝之所聽瑩，謂聞之而惑也。◎按《莊子·齊物論》本作熒。"}