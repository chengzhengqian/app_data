{"拼音": "lǜ", "部首": "虍", "笔画数": "10", "Unicode": "8651", "page": "1073", "volume": "【申集中】【虍字部】", "notes": "\r\n\r\n【玉篇】房七切。愁貌。\n\r\n（慮）【唐韻】【集韻】【韻會】【正韻】𠀤良據切，音鑢。【說文】謀思也。从思，虍聲。思有所圖曰慮，慮，猶縷也。【增韻】憂也，疑也。【書·太甲】弗慮胡獲。【註】欲其謹思之也。【大學】安而后能慮。【朱註】謂處事精詳。　又度也。【揚子·太𤣥經】立督慮也。【註】督，正也。慮，度也。運以正度也。　又總計曰亡慮。【前漢·書註】舉凡之辭，言不待計慮而知其大凡也。　又軍前所持幡曰慮無。【左傳·宣十二年】前茅慮無。【註】慮有無也。【正義】明爲思慮其所無之事，使知而爲之備也。　\n\r\n又【釋名】慮，旅也，旅，衆也。【易·繫辭】一致而百慮。【註】慮及衆物，以一定之也。　又姓。【左傳】南蒯臣慮癸。　\n\r\n又【廣韻】力居切【集韻】【韻會】【正韻】凌如切，𠀤音閭。【正韻】思慮也。【淮南子·原道訓】恬然無思，澹然無慮。以天爲蓋，以地爲輿。　又木名。【爾雅·釋木】諸慮，山櫐也。　又地名。隆慮，在河內。無慮，在遼東。取慮，在臨淮。且慮，在遼西。昌慮，在海東。隆音林，取音趣，且音苴。　\n\r\n又【古今字考】兩舉切，音呂。【箕山歌】日月運照，靡不記睹。游放其閒，何所却慮。　\n\r\n又【正字通】盧谷切，音錄。【唐書·百官志】大理寺掌折獄詳𠛬，凡繫囚，五日一慮。【前漢·雋不疑傳】每行縣，錄囚徒還。【師古註】錄囚，今云慮囚，本錄聲之去者耳。近俗不曉其意，訛爲思慮之慮，失其源矣。◎按師古此言近於識字，而實未通韻。惟未通韻，亦未爲識字之源也。蓋每字原具四聲，如慮字從平聲起韻，閭呂慮錄，則閭字爲慮字之平，呂字爲慮字之上，錄字爲慮字之入也。慮本訓謀思，然兼有詳審之義，故漢書錄囚亦卽慮囚也。慮字原具入聲，有錄音，豈必專屬去聲，爲得字之源乎。　又叶郞古切，音魯。【楚辭·九章】惟佳人之獨懷兮，折芳椒以自處。曾歔欷之嗟嗟兮，獨隱伏而思慮。〇按本从思，《說文》玉篇都入思部。字彙倂入心部，取其便考。\n\r\n（慮）考證：〔【大學】安而后能慮。【朱註】處事精詳也。〕　謹照原文改爲謂處事精詳。"}