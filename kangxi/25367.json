{"拼音": "shēng", "部首": "竹", "笔画数": "11", "Unicode": "7B19", "page": "879", "volume": "【未集上】【竹字部】", "notes": "\r\n\r\n【唐韻】【廣韻】所庚切【集韻】【韻會】【正韻】師庚切，𠀤音生。【廣韻】樂器也。【世本】隨作笙。一曰女媧作。【說文】笙，十三簧，象鳳之身也。正月之音，物生，故謂之笙。【釋名】笙，生也。象物貫地而生也。《博雅·釋樂》以瓠爲之，十三管，宮管在左方。【白虎通】笙者大蔟之氣，象萬物之生故謂之笙。【爾雅·釋樂】大笙謂之巢，小者謂之和。【註】大者十九簧，和，十三簧者。【前漢·律歷志】匏曰笙。【註】匏，瓠也。列管瓠中，施簧管端。【書·益稷篇】笙鏞以閒。【詩·小雅】笙磬同音。【周禮·春官】笙師掌敎歙竽、笙。　又細也。【揚子·方言】笙，細也。自關而西，秦、晉之閒，凡細貌謂之笙。【廣雅】笙，小也。　又地名。【左傳·宣十八年】歸父還自晉至笙。【註】笙，魯境。　又簟名。【揚子·方言】簟謂之笙。【左思·吳都賦】桃笙象簟，韜于筒中。　又叶師莊切。【詩·小雅】鼓瑟吹笙。叶下將、行，行音杭。　\n\r\n又【字彙補】疏臻切，音莘。【史記·齊世家】遂殺子糾于笙瀆。【索隱曰】鄒誕生本作莘讀，莘、笙聲相近。\n\r\n考證：〔以瓠爲之，十三管，宮管在左方。〕　謹按此數語出博雅，誤列入釋名語中。今於以瓠句上增博雅釋樂四字。〔【白虎通】笙之爲言施也，牙也。萬物始施而牙，太蔟之氣也。〕　謹按原文笙作匏上二語乃匏之訓詁，與笙字無涉。今据本書改笙者大蔟之氣，象萬物之生故謂之笙。〔【書·益稷謨】笙鏞以閒。〕　謹按益稷不稱謨，謨改篇。"}