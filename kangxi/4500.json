{"拼音": "qūn", "部首": "囗", "笔画数": "8", "Unicode": "56F7", "page": "217", "volume": "【丑集上】【囗字部】", "notes": "\n\n【唐韻】去倫切【集韻】【韻會】【正韻】區倫切，𠀤音箘。【說文】廩之圓者。从禾，在囗中。圓謂之囷，方謂之京。【周禮·冬官考工記·匠人】囷窌倉城。【註】地上爲之，圓曰囷，方曰倉，穿地曰窌。【詩·魏風】不稼不穡，胡取禾三百囷兮。【註】圓廩也。\n\n又【周語】市無赤米，而囷鹿空虛。【註】先儒以爲圓曰囷，方曰鹿。鹿善聚，亦善散，故囷亦謂之鹿也。　又輪囷，屈曲盤戾貌。【前漢·鄒陽傳】蟠木根柢，輪囷離奇，爲萬乗器，以左右爲之先也。【左思·吳都賦】重葩掩葉，輪囷虬蟠。【註】謂木如龍之盤屈也。　又星名。【石氏星經】天囷十二星，主倉廩之屬。　\n\n又【集韻】【韻會】【正韻】𠀤巨隕切，音窘。義同。"}