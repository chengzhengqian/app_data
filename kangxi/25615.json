{"拼音": "zhù,zhuó", "部首": "竹", "笔画数": "14", "Unicode": "7BB8", "page": "891", "volume": "【未集上】【竹字部】", "notes": "\r\n\r\n〔古文〕𣥧【廣韻】遲倨切【集韻】【韻會】遲據切【正韻】治據切，𠀤音宁。匙箸，飯具。【禮·曲禮】飯黍毋以箸。【史記註】箸卽筯也。　又與櫡同。【史記·絳侯世家】景帝召條侯食，獨置大胾，無切肉，又不置櫡。【註】櫡，《漢書》作箸，食所用也。【嶺表錄】南海岸邊沙中生沙箸，一名越王竹，相傳越王棄餘算而生，若細荻，高尺餘，春吐苗，箕心茗骨，靑而且勁。南海人愛其色，以爲酒籌。凡欲採者，須輕步向前拔之，聞行聲，遽縮入沙中不可得。　\n\r\n又【集韻】陟略切【正韻】直略切，𠀤音著。被服也。一曰附也，黏也。【戰國策】智伯曰：兵箸晉陽三年矣。【註】箸，言附其城。　\n\r\n又【廣韻】【集韻】𠀤同著。【列子·仲尼篇】形物其箸。【註】形物，猶事理也。事理自明，非我之功也。　又與宁同，門屛閒也。【周語】大夫日恪位箸以儆其官。"}