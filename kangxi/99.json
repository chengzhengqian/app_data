{"拼音": "zhī", "部首": "丿", "笔画数": "3", "Unicode": "4E4B", "page": "82", "volume": "【子集上】【丿字部】", "notes": "\n\n〔古文〕㞢【唐韻】【正韻】止而切【集韻】【韻會】眞而切，𠀤音枝。【說文】出也，象艸過屮枝莖益大有所之。一者，地也。【玉篇】是也，適也，往也。【禮·檀弓】延陵季子曰：若䰟氣，則無不之也。　又於也。【禮·大學】之其所親愛而辟焉。【註】之，適也。【朱傳】猶於也。　又語助辭。【書·金縢】禮亦宜之。【禮·文王世子】秋冬亦如之。【正字通】凡之字，或句中，或語尾，或層出。如毛詩我之懷矣，共武之服，及女曰雞鳴章知子之來之，六句九之字，常華章左之左之，六句八之字，可以例推。　又此也。【詩·周南】之子于歸。【註】之子，是子也。　又變也。【易傳】辭也者，各指其所之。【孫奕示兒編】之字訓變，左傳，遇觀之否。言觀變爲否也。　又至也。【詩·鄘風】之死矢靡他。　又遺也。【揚子·法言】或問孔子，知其道之不用也。則載而惡乎之。曰：之後世君子。【註】言行道者貴乎及身，乃載以遺後世。　又姓。出【姓苑】。　\n\n又【郝敬讀書通】凡言之者，物有所指，事有所屬，地有所往，連屬之辭也。通作旃。【詩·唐風】舍旃舍旃。\n\n又【魏風】上愼旃哉。𠀤與之同。通作至。往彼曰之，到此曰至，音義互通。　\n\n又【韻補】叶職流切，音周。【楚辭·九章】呂望屠於朝歌兮，甯戚歌而飯牛。不逢堯舜與桓繆兮，世孰云而知之。叶上牛下求。　【周伯琦曰】古人因物制字。如之本芝草，乎本吁氣，焉本鳶，後人借爲助語，助語之用旣多，反爲所奪，又制字以別之，乃有芝字吁字鳶字。\n\n考證：〔【禮·文王世子】冬亦如之。〕　謹照原文改秋冬亦如之。"}