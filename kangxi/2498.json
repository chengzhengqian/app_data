{"拼音": "yī,yì", "部首": "匸", "笔画数": "7", "Unicode": "533B", "page": "155", "volume": "【子集下】【匸字部】", "notes": "\n\n【唐韻】【正韻】于計切【集韻】【韻會】壹計切，𠀤音翳。【說文】盛弓弩矢器。从匸，从矢亦聲。【齊語】兵不解医。\n\n又【玉篇】所以蔽矢也。或作翳。\n\n（醫）【唐韻】【韻會】於其切【正韻】於宜切，𠀤音翳。【說文】治病工也。【禮·曲禮】醫不三世，不服其藥。【史記·扁鵲傳】爲醫或在齊，或在趙。　又官名。【周禮·天官】醫師掌醫之政令，聚毒藥以供醫事。註醫師，衆醫之長也。【後漢·百官志】太醫令一人六百石。【註】掌諸醫。　又蟲名。【崔豹·古今注】蝘蜓，一名蛇醫。　\n\n又【集韻】或作毉。【後漢·郭玉傳】毉之爲言意也。　\n\n又【集韻】【正韻】𠀤隱綺切，音倚。【韻會】飮也。【五音集韻】梅漿也。【周禮·天官·酒正】辨四飮之物，二曰醫。【註】醴濁釀酏爲之則少淸矣。　\n\n又【集韻】或作醷，亦作臆。【周禮·天官·酒正註】鄭司農說，《內則》漿水臆，醫與臆音亦相似，文字不同，記之者各異耳。此皆一物。【釋文】醷，本又作臆。　\n\n又【集韻】壹計切，音医。【周禮·六飮】一曰醫。徐仙民讀。\n\n（醫）考證：〔【周禮·天官】醫師。【註】醫師，衆醫之長。【疏】掌醫之政令，聚毒藥以供醫事。〕　謹照原文改醫師掌醫之政令，聚毒藥以供醫事。註醫師，衆醫之長也。"}