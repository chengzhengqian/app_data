{"拼音": "jiāng", "部首": "水", "笔画数": "6", "Unicode": "6C5F", "page": "606", "volume": "【巳集上】【水字部】", "notes": "\n\n【唐韻】【集韻】【韻會】𠀤古雙切，音杠。水名。【風俗通·山澤篇】江者，貢也。出珍物，可貢獻也。【釋名】江，共也。小江流入其中，所公共也。【說文】水出蜀湔氏徼外岷山，入海。【書·禹貢】岷山導江。【家語】夫江始於岷山，其源可以濫觴。及其至江津也，不舫舟，不避風雨，不可以涉。　\n\n又【書·禹貢】三江旣入。【韋昭國語註】吳松江，錢塘江，浦陽江。【郭璞·山海經註】岷山，大江水所出。崍山，南江水所出。崌山，北江水所出。南江，北江，皆東流注於大江。【庾闡·揚都賦註】松江，東北行七十里得三江口，東北入海爲婁江，東南入海爲東江，幷松江爲三。【前漢·地理志註】三江，謂北江、中江、南江。　又九江，在荆州。【書·禹貢】九江孔殷。【正義】江以南，水無大小，俗人皆呼爲江。　又州名。春秋時爲吳楚地，秦爲九江郡，晉爲潯陽郡，卽古江州。【地理通釋】漢九江郡，本在江北，而今所謂江州者，實武昌郡之柴桑縣。後以江北之潯陽幷柴桑而立郡，又自江北徙治江南，以故江南得有潯陽之名。後又因潯陽而攺爲江州，實非古江州地也。　又姓。本伯益之後，爵封于江，後以國爲氏。　又星名。【史記·天官書】天潢旁江星。江星動，人涉水。　又帝江，神鳥。出天山，識歌舞。見【山海經】。　\n\n又【韻補】叶古紅切，音公。【楚辭·九章】將運舟而下浮兮，上洞庭而下江。去終古之所居兮，今逍遙而來東。今滇語呼江爲公。又名江魚爲公魚。"}