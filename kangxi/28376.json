{"拼音": "ǒu", "部首": "耒", "笔画数": "15", "Unicode": "8026", "page": "964", "volume": "【未集中】【耒字部】", "notes": "\r\n\r\n【唐韻】五口切【集韻】【韻會】【正韻】語口切，𠀤音偶。【說文】耒廣五寸爲伐，二伐爲耦。【詩·周頌】亦服爾耕，十千維耦。【箋】耜廣五寸，二耜爲耦。一川之閒萬夫，故有萬耦。【周禮·冬官考工記·匠人】二耜爲耦。一耦之伐，廣尺，深尺，謂之𤰕。【疏】兩人耕爲耦。　又凡二人爲耦。【左傳·襄二十九年】射者三耦。【註】二人爲耦。【周禮·天官·掌次】射則張耦次。【註】耦。俱升射者。【疏】天子大射六耦，在西郊。賔射亦六耦，在朝。燕射三耦，在寢。\n\r\n又【射人】王以六耦，諸侯以四耦，孤卿大夫以三耦。【莊子·齊物論】嗒焉，似喪其耦。　又匹也，配也。【左傳·桓六年】人各有耦，齊大，非吾耦也。【宣三年】石癸曰：吾聞姬姞耦，其子孫必蕃。【註】姞姓宜爲姬配耦。　\n\r\n又【釋名】遇也。【前漢·高帝紀】耦語者棄市。【註】耦，對也。　\n\r\n又【玉篇】不畸也。【易·繫辭】陽卦奇，隂卦耦。【註】陽卦二隂，故奇爲之君。隂卦二陽。故耦爲之主。　又通也。【淮南子·要略】所以應待萬方，覽耦百變也。【註】耦，通也。　又地名。【列子·說符篇】牛缺者，上地之大儒也。下之邯鄲，遇盜於耦沙之中。　又人名。【左傳·文十五年】宋華耦來盟，其官皆從之。【註】耦，華督曾孫也。　又姓。【五音集韻】漢有侍中耦嘉。　\n\r\n又【韻補】叶語綺切，音擬。【詩·周頌】駿發爾私，終三十里。亦服爾耕，十千維耦。　又叶五舉切，音語。【楚辭·九思】言逝邁兮北徂，叫我友兮配耦。日隂曀兮未光，闃𣆺窕兮靡睹。\n\r\n考證：〔【詩·周頌】亦服爾耕，十千維耦。【箋】耜廣五寸，三耜爲耦。〕　謹照原文三耜改二耜。"}