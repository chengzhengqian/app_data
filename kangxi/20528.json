{"拼音": "cī,xuán,zī", "部首": "玄", "笔画数": "10", "Unicode": "7386", "page": "725", "volume": "【午集上】【玄字部】", "notes": "\r\n\r\n〔古文〕𢆶【廣韻】子之切【集韻】【韻會】津之切【正韻】津私切，𠀤音孜。【說文】黑也。【玉篇】濁也，黑也。或作𪑿滋。【左傳·哀八年】何故使吾水滋。【註】滋，本又作兹。子絲反。字林云：黑也。　又姓。【左傳·定十年】孔子使兹無還揖對。　\n\r\n又【說文徐鍇註】借爲兹此字。【爾雅·釋詁】此也。【書·大禹謨】念兹，在兹。◎按《爾雅》《尚書》本作兹。《正字通》仍《韻會》之譌，攺入兹字註，反駁从𤣥之非，誤。又引孫氏說，今年亦曰今兹，从艸木兹生紀也，尤鑿。　又神名。【山海經】西海陼中有神，人面鳥身，珥兩靑蛇，踐兩赤蛇，名曰弇兹。　\n\r\n又【廣韻】【集韻】𠀤瑚涓切，音懸。黑也。【左傳·哀八年釋文】兹，音𤣥。〇按兹、玆二字，音同義別。从𤣥者，子之、瑚涓二切，訓黑也，此也，姓也。从艸者，子之、牆之二切，訓艸木多益也，蓐也，國名。今各韻書互相蒙混，如《廣韻》《韻會》兹字訓國名，《集韻》兹字訓蓐也，《韻會》《字彙》《正字通》兹字訓此也，非當時編輯之譌，卽後人刊刻之誤。《正韻》有玆無兹，合玆、兹二字訓義爲一，尤爲疎漏。今从《說文》幷各書，重爲訂正。"}