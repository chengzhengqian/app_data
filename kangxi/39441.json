{"拼音": "lào,lù,luò", "部首": "酉", "笔画数": "13", "Unicode": "916A", "page": "1282", "volume": "【酉集下】【酉字部】", "notes": "\r\n\r\n【唐韻】盧各切【集韻】【韻會】【正韻】歷各切，𠀤音洛。【說文】乳漿也。【玉篇】漿也，乳汁作。【釋名】酪，澤也。乳作汁，所以使人肥澤也。【禮·禮運】以爲醴酪。【註】烝釀之也，酪，酢酨。【前漢·食貨志】又分遣大夫謁者，敎民煑木爲酪。【註】如淳曰：作杏酪之屬也。【李陵·答蘇武書】羶肉酪漿，以充𩚑渴。【潘岳·閒居賦】牧羊酤酪，以俟伏𦡳之費。　\n\r\n又【六書故】酒類也。北方以馬乳爲酪，故因謂湩酪，而酥與醍醐皆因之。【禮·雜記】功衰，飮水漿。無鹽酪不能食，食鹽酪可也。【註】酢酨也。與乳漿異。𨻰澔集說，訓乳漿，非。　\n\r\n又【正字通】酪有乾濕二種。【元·飮膳正要】造法，用乳半杓，鍋內炒過，入餘乳熬數十沸，頻以杓縱橫攪之，傾出，罐盛待冷，略取浮皮爲酥，入舊酪少許，紙封貯卽成酪。又乾酪法，以酪就日，曝使結，掠去浮皮，再曝，至皮盡却入釜，炒少時，器盛，再曝作塊，收用。　\n\r\n又【集韻】魯故切，音路。醴屬。　【集韻】或作𠄇，亦作嗠。"}