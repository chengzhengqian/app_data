{"拼音": "hù,wěn,wù", "部首": "竹", "笔画数": "10", "Unicode": "7B0F", "page": "878", "volume": "【未集上】【竹字部】", "notes": "\r\n\r\n【廣韻】【集韻】【韻會】【正韻】𠀤呼骨切，音忽。公及士所搢也。【禮·玉藻】笏，天子以球玉，諸侯以象，大夫以魚須文竹，士以竹本象可也。笏度二尺有六寸，其中博三寸，其殺六分而去一。凡有指畫于君前用笏，造受命于君前則書于笏。【左傳·桓二年】袞冕黻珽。【註】珽，玉笏也，若今吏之持簿。【晉書·輿服志】古者貴賤皆執笏，有事則搢之于腰帶。【釋名】笏，忽也，備忽忘也。【廣韻】笏，一名手版，品官所執。【輿服雜事】五代以來，惟八座尚書執笏，以筆綴手版頭，紫囊裹之。其餘王公、卿、士但執手版，主于敬。不執筆，示非記事官也。【正字通】明制，笏，四品以上用象牙，五品以下用木，以粉飾之。　\n\r\n又【韻會】通作曶。【史記·夏本紀註】鄭康成曰：曶者，臣見君所秉，書思對命者也。君亦有焉。　\n\r\n又【集韻】武粉切，音刎。笢笏，手循笛孔貌。【馬融·長笛賦】笢笏抑隱，行入諸變。　\n\r\n又【集韻】文拂切，音勿。笢笏，繁密貌。\n\r\n考證：〔【禮·玉藻】笏，天子以璆玉，諸侯以象。〕　謹照原文璆玉改球玉。〔笏度二尺有六寸，其中博二寸。〕　謹照原文博二寸改博三寸。"}