{"拼音": "kōng", "部首": "竹", "笔画数": "14", "Unicode": "7B9C", "page": "888", "volume": "【未集上】【竹字部】", "notes": "\r\n\r\n【廣韻】【正韻】苦紅切【集韻】【韻會】枯公切，𠀤音空。箜篌，樂器。【史記·武帝紀】禱祠泰一、后土，始用樂舞，益召歌兒，作二十五絃，及箜篌瑟，自此起。【釋名】箜篌，師延所作。靡靡之樂，空國之侯所存也。【風俗通】箜篌，一曰坎侯。或曰空侯，取其空中。【事物紀原】箜篌，漢靈帝好之。體曲而長，二十三絃，抱於懷中，兩手齊奏之，謂之擘。【樂府·解題】漢武滅南粵，祠太乙、后土，令樂工侯暉依琴造坎，言坎坎應節也。坎或作贛。侯，工人之姓。因名坎侯，後譌爲箜篌。　\n\r\n又【篇海】籃也。"}