{"拼音": "huáng", "部首": "玉", "笔画数": "15", "Unicode": "749C", "page": "742", "volume": "【午集上】【玉字部】", "notes": "\r\n\r\n【唐韻】戸光切【集韻】【韻會】【正韻】胡光切，𠀤音黃。【說文】半璧也。【詩·鄭風·雜佩以贈之傳】雜佩，珩璜琚瑀衝牙之類。【釋文】半璧曰璜。佩上有衡，下有二璜，作牙形於其中，以前衝之，使關而相擊也。璜爲佩下之飾，有穿孔罥繫之處。【周禮·春官·大宗伯】以𤣥璜禮北方。【註】半璧曰璜，象冬閉藏，地上無物，唯天半見也。【後漢·輿服志】乃爲大佩，衝牙雙瑀璜，皆以白玉。　\n\r\n又【揚子·法言】武義璜璜。【註】猶喤喤。　\n\r\n又【正字通】黃石爲璜，海虞有璜涇，涇底有石而黃，以石名水，以水名地。　\n\r\n又【韻會】【正韻】𠀤胡盲切，音橫。【周志】文王夢天帝服𤣥纕，立於令狐之津，曰：賜汝望。望釣於河，得玉璜，刻曰：克郼者姬昌，日衣靑光。【註】璜，音橫。【韓愈·城南聯句】鵝肪截佩。璜作橫，音押。"}