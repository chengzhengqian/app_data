{"拼音": "qū", "部首": "尸", "笔画数": "8", "Unicode": "5C48", "page": "301", "volume": "【寅集上】【尸字部】", "notes": "\n\n〔古文〕𡕜𡲶【廣韻】區勿切【集韻】【韻會】【正韻】曲勿切，𠀤音詘。【說文】無㞑也。从㞑出聲。又曲也，請也。\n\n又【增韻】鬱也，軋也。【正字通】凡曲而不伸者，皆曰屈。【易·繫辭】尺蠖之屈，以求信也。【孟子】威武不能屈。　又作絀。【荀子·非相篇】緩急羸絀。【註】猶屈伸也。　又通作詘。【史記·晏嬰傳】詘於不知已，而信於知己。　\n\n又【集韻】【韻會】【正韻】𠀤渠勿切，音掘。竭也，盡也。【前漢·食貨志】賈誼曰：用之無度，則物力必屈。與詘絀𠀤通。　又與倔通。倔彊，梗戾貌。【史記·陸賈傳】乃欲以新造未集之越，屈彊於此。【師古曰】不柔服也。　\n\n又【集韻】【韻會】【正韻】𠀤九勿切，音𠜾。地名。晉公子夷吾所居，出良馬。在今河東縣。【左傳·僖二年】屈產之乗。　又姓。楚公族屈原，楚大夫屈宜申。又屈侯，複姓。　又大屈，弓名。【左傳·昭七年】楚靈王享公於新臺，好以大屈，旣而悔，公反之。　\n\n又【廣韻】九月切【集韻】【類篇】丘月切，𠀤音闕。【歐陽修·程文𥳑墓銘】不學而剛，有摧必折。毅毅程公，其剛不屈。　又與絀通。【禮·玉藻】君命屈狄。【註】狄，翟也。后夫人之服，刻雉爲五采，子男之妻，受王后之命者，刻繒不畫，故曰屈狄。【周禮】作闕翟。　又叶居詣切，音計。【曹植·王陵贊】從漢有功，少文任氣。高后封呂，直而不屈。"}