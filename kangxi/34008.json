{"拼音": "chān", "部首": "衣", "笔画数": "18", "Unicode": "895C", "page": "1125", "volume": "【申集下】【衣字部】", "notes": "\r\n\r\n【唐韻】【集韻】處占切【韻會】蚩占切，𠀤音幨。【爾雅·釋器】衣蔽前謂之襜。【詩·小雅】終朝采藍，不盈一襜。【戰國策】百姓理襜蔽。　\n\r\n又【前漢·雋不疑傳註】襜褕，直裾襌衣也。詳褕字註。　\n\r\n又【博雅】襌襦謂之襜裿。　\n\r\n又【揚子·方言】襜謂之䘸。【郭註】衣掖下也。　又帷也。【後漢·劉盆子傳】乗鮮車大馬，乗屛泥，絳襜絡。【註】車上施帷以屛蔽者，交絡之以爲飾。　又整貌。【論語】衣前後襜如也。【說苑】子路盛服而見孔子，子曰：由是襜襜者何也。　又搖動貌。【司馬相如·長門賦】舉帷幄之襜襜。【柳宗元·祭從兄文】垂帷襜襜。　\n\r\n又【廣韻】昌豔切，音韂。義同。　\n\r\n又【集韻】都甘切，音儋。【史記·李牧傳】滅襜襤。【如淳曰】在代地。　【玉篇】一作襝、裧。【類篇】又作衻。\n\r\n考證：〔【博雅】襜襦謂之襜裿〕　謹照原文襜襦改襌襦。"}