{"拼音": "féng,píng", "部首": "馬", "笔画数": "12", "Unicode": "99AE", "page": "1433", "volume": "【亥集上】【馬字部】", "notes": "\r\n\r\n〔古文〕淜【廣韻】扶冰切【集韻】【韻會】皮冰切，𠀤音憑。【說文】馬行疾也。　\n\r\n又【玉篇】乗也，陵也，登也。【易·泰卦】包荒用馮河。【疏】用馮河者，無舟渡水，馮陵於河，是頑愚之人。此九二能包含容受，故曰用馮河也。【爾雅·釋訓】馮河，徒涉也。【疏】小雅小旻，不敢馮河。毛傳云：馮，陵也。然則空涉水陵波而渡，故訓馮爲陵也。\n\r\n又【周禮·夏官·大司馬】馮弱犯寡則眚之。【註】馮，謂乗陵也。又馮馮，牆堅聲。【詩·大雅】削屢馮馮。【傳】削牆鍛屢之聲馮馮然。【朱傳】削屢，牆成而削治重複也。馮馮，牆堅聲。　又借爲馮依字。【詩·大雅】有馮有翼。【傳】可馮依，以爲輔翼也。　\n\r\n又【揚子·方言】馮，怒也。楚曰馮。【註】馮，恚盛貌。【左傳·昭五年】今君奮焉，震𩃓馮怒。　又恃也，矜也。【史記·伯夷傳】衆庶馮生。【註】馮者，恃也。言衆庶之情，蓋馮恃矜其生也。\n\r\n又【莊子·盜跖篇】富人侅溺於馮氣，若負重行而上也。【註】呂吉甫曰：馮，恃多資氣驕滿也。舊註馮讀如憤，非。　又不滿之意。【張衡·西京賦】惟帝王之神麗，懼尊𤰞之不殊。雖斯宇之旣坦，心猶馮而未攄。【註】宮室神嚴，所以別尊𤰞，故此宇雖寬坦，心未攄散也。　又古郡名。【前漢·地理志】左馮翊註，故秦內史，太初元年更名。又馮乗縣，屬蒼梧郡。　又官名。【周禮·春官·宗伯】馮相氏。【註】馮，乗也，相視也。　又馮夷，神名。　\n\r\n又【集韻】披耕切，音怦。馮，閎大也。一曰虛廓。　\n\r\n又【唐韻】房戎切【集韻】【韻會】符風切【正韻】符中切，𠀤音逢。【玉篇】姓也。【韻會】鄭馮𥳑子。　\n\r\n又【集韻】皮命切，音病。據也。　又父吻切。與憤同。懣也。\n\r\n考證： 〔【爾雅·釋訓】馮河，徒涉也。【疏】小雅小旻，不敢馮河。毛傳云，馮，陵也。然則豈涉水陵波而渡，故訓馮爲陵也。〕　謹照原文豈涉水改空涉水。〔【張衡·西京賦】心猶馮而未慮。〕　謹照原文未慮改未攄。〔又郡名。【前漢·地理志】左馮翊。〕　謹照原文左馮翊下增註字。"}