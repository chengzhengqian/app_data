{"拼音": "tì,xí,xī", "部首": "金", "笔画数": "13", "Unicode": "9521", "page": "1312", "volume": "【戌集上】【金字部】", "notes": "\r\n\r\n〔古文〕㒪【唐韻】先擊切【集韻】【韻會】先的切，𠀤音裼。【說文】銀鉛之閒。从金易聲。【徐曰】銀色而鉛質也。【詩·衞風】如金如錫。【傳】金錫鍊而精。【爾雅·釋器】錫謂之鈏。【疏】錫，金白鑞也。一名鈏。　\n\r\n又【博雅】赤銅謂之錫。　\n\r\n又【爾雅·釋詁】賜也。【易·師卦】王三錫命。【書·堯典】師錫帝曰。【傳】錫，與也。【左傳·莊元年】王使榮叔來錫桓公命。【註】錫，賜也。【禮·緯文】九錫，一曰輿馬、二曰衣服、三曰樂器、四曰朱戸、五曰納陛、六曰虎賁、七曰弓矢、八曰鈇鉞、九曰秬鬯。　又粉錫，胡粉也。　又姓。【吳志】漢末有錫光。　又地名。【左傳·文十一年】楚伐麇，至於錫穴。【前漢·功臣表】無錫侯多軍。　\n\r\n又【集韻】斯義切，音瀃。予也。本作賜。　\n\r\n又【五音集韻】思積切，音昔。細布也。【禮·雜記】加灰錫也。【註】取緦以爲布，又加灰治之，則曰錫，言錫然滑易也。【儀禮·大射儀】冪用錫若絺。【註】錫，細布也。【疏】謂之錫者，治其布，使之滑易也。【史記·司馬相如傳】被阿錫。【註】錫，布也。　\n\r\n又【集韻】他歷切，音逖。髲也。　又大計切，音弟。義同。\n\r\n考證：〔【左傳·文十一年】楚伐麋，至於錫穴。〕　謹照原文伐麋改伐麇。"}