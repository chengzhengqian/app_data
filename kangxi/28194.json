{"拼音": "jiǎn", "部首": "羽", "笔画数": "15", "Unicode": "7FE6", "page": "958", "volume": "【未集中】【羽字部】", "notes": "\r\n\r\n〔古文〕𦑳【廣韻】卽淺切【集韻】【韻會】【正韻】子踐切，𠀤音剪。【說文】羽生也。【爾雅·釋言】翦，齊也。【註】南方人呼翦刀爲劑也。【玉篇】勒也，齊斷也。【廣韻】殺也。【詩·召南】勿翦勿敗。【傳】翦，去也。【周禮·秋官·剪氏註】翦，斷滅之言也。【左傳·宣十二年】其翦以賜諸侯。【註】翦，削也。\n\r\n又【成二年】余姑翦滅此而後朝食。【註】翦，盡也。　\n\r\n又【儀禮·旣夕禮】用疏布緇翦。【註】翦，淺也。【疏】謂染爲淺緇之色。　\n\r\n又【莊子·在宥篇】佞人之心翦翦者。【音義】善辨也。一曰佞貌。李云：短淺貌。【干祿字書】俗作剪。　\n\r\n又【集韻】子賤切，音箭。箭，或作翦。"}