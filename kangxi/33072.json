{"拼音": "chán", "部首": "虫", "笔画数": "19", "Unicode": "87FE", "page": "1099", "volume": "【申集中】【虫字部】", "notes": "\r\n\r\n【唐韻】職廉切【集韻】之廉切，𠀤音詹。【爾雅·釋魚】鼃𪓰，蟾諸。【註】似蝦蟆，居陸地，淮南謂之去蚊。【廣韻】《張衡·靈憲》曰：羿請不死之藥于西王母，姮娥竊之奔月宮，蓋託身于月，是爲蟾諸。《抱朴子》曰：蟾諸壽三千歲者，頭上有角，頷下有丹書八字。【𤣥中記】蟾諸頭生角者，食之壽千歲。【爾雅翼】蟾蜍，今之蚵蚾，背上礧礧，好服牆隂壁下者，五月五日收之，謂之辟兵。餘詳蜍字註。　\n\r\n又【廣韻】視占切，音棎。蟾光，月彩也。　【正韻】蟾蠩之蟾與月彩之蟾同，一物而有兩音者，方言之不同也。\n\r\n考證：〔【爾雅·釋蟲】鼃𪓰，蟾諸。【註】似蝦蟆，居陸地，淮南子謂之去蚊。〕　謹照原書釋蟲改釋魚。鼃改鼀。淮南子下去子字。蛟改蚥。〔【元中記】蟾諸頭生角者，壽千歲。〕　謹照原文壽千歲上增食之二字。"}