{"拼音": "gǎo", "部首": "艸", "笔画数": "17", "Unicode": "85C1", "page": "1063", "volume": "【申集上】【艸字部】", "notes": "\r\n\r\n【集韻】【正韻】𠀤古老切，音杲。【唐韻】俗槀字。【正字通】木枯也。　又藁席。【荀子·正名篇】屋室廬宇葭藁蓐，尚機筵，而可以養形。【註】以藁爲席，貧賤人之居也。　又藁本，藥名。【管子·地員篇】五臭疇生蓮與蘼蕪、藁本、白芷。　\n\r\n又【史記·屈原傳】屬草藁。【索隱註】創制憲令之本。　\n\r\n又【前漢·陳湯傳】斬郅支及名王以下，縣頭藁街。　\n\r\n又【韻補】車御切。【易林】蝗齧我稻，驅不可去。實穗無有，但見空藁。　【正字通】引《漢書·馬援傳》藁葬註，草也。○按藳葬，藁字从禾，不从木。"}