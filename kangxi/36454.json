{"拼音": "dàn,shàn", "部首": "貝", "笔画数": "17", "Unicode": "8D61", "page": "1212", "volume": "【酉集中】【貝字部】", "notes": "\r\n\r\n【唐韻】【集韻】【韻會】時豔切【正韻】舒贍切，𠀤苫去聲。【說文】給也。【玉篇】周也。假助也。【孟子】此惟救死而恐不贍。【趙岐註】恐凍餓而不給。　\n\r\n又【後漢·李王鄧來傳贊】李鄧豪贍。【註】鄧晨代以吏二千石爲豪，李通家富爲贍也。\n\r\n又【班固傳論】固文贍而事詳。　又與澹同。【史記·司馬相如傳】漉沈贍葘。【註】索隱曰：《漢書》作灑沈澹灾。澹，安也。\n\r\n又【前漢·食貨志】猶未足以澹其欲也。【註】師古曰：澹，古通贍。【集韻】贍，或作𩟋。亦作儋。"}