{"拼音": "shū,yù", "部首": "舌", "笔画数": "12", "Unicode": "8212", "page": "1007", "volume": "【未集下】【舌字部】", "notes": "\r\n\r\n【廣韻】商魚切【集韻】【韻會】【正韻】商居切，𠀤音書。【說文】伸也。【博雅】舒，展也。【揚子·方言】舒，勃展也。東齊之閒凡展物謂之舒勃。　\n\r\n又【廣韻】緩也，遲也，徐也。【爾雅·釋詁】舒，敘也。【詩·大雅】王舒保作。【傳】舒，徐也。【釋文】舒，序也。【禮·玉藻】君子之容舒遲。【疏】舒遲，閒雅也。【淮南子·原道訓】柔弱以靜，舒安以定。【註】舒，詳也。　\n\r\n又【爾雅·釋詁】緒也。【註】又爲端緒。　\n\r\n又【韻會】散也，開也。　又國名。【詩·魯頌】荆舒是懲。【疏】舒，楚之與國。【春秋·僖三年】徐人取舒。【註】舒國，今廬江舒縣。【韻會】唐置舒州，宋改安慶府。\n\r\n又【左傳·襄二十三年】明日將復戰，期于壽舒。【註】壽舒，莒地。　又姓。唐舒元興。　又鼎名。【左傳·定六年】文之舒鼎，成之昭兆，定之鞶鑑。【疏】舒鼎，鼎名。　\n\r\n又【博雅】月御謂之望舒。【抱朴子·喻蔽卷】羲和昇光以啟旦，望舒曜景以灼夜。　\n\r\n又【禮·內則】舒鴈翠，鵠鴞胖，舒鳧翠。【註】舒鴈，鵝也。舒鳧，鶩也。　\n\r\n又【韻會】通作荼。【史記·建元以來侯表】荆荼是徵。【註】荼，音舒。\n\r\n又【周禮·冬官考工記】弓人斵目必荼。【註】荼，讀爲舒。古文舒荼假借字。　\n\r\n又【五音集韻】羊茹切。與豫同。【晉書·地理志】豫，飾也。言稟中和之氣，性理安舒。舒讀作豫。　\n\r\n又【韻補】叶商支切，音詩。【越采葛婦歌】增封益地賜羽奇，几杖茵蓐諸侯儀。羣臣拜舞天顏舒，我王何憂不能移。\n\r\n考證：〔【周禮·冬官考工記】弓人斷日必荼。〕　謹照原文斷日改斵目。〔【五音集韻】羊如切。與豫同。〕　謹照原文羊如切改羊茹切。"}