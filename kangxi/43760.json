{"拼音": "yù", "部首": "食", "笔画数": "7", "Unicode": "996B", "page": "1417", "volume": "【戌集下】【食字部】", "notes": "\r\n\r\n〔古文〕秗【廣韻】依倨切【集韻】【韻會】【正韻】依據切，𠀤音淤。【玉篇】食多也。【廣韻】飽也，饜也。　\n\r\n又【說文】燕食也。本作𩜈。【詩·小雅】儐爾籩豆，飮酒之飫。【毛傳】儐，𨻰。飫，私也。不脫屨升堂謂之飫。【鄭箋】私者，圖非常之事。若議大疑於堂，則有飫禮焉。【朱傳】飫，饜也。　\n\r\n又【周語】王公立飫，則有房烝，王公諸侯之有飫也，將以講事成章，建大德，昭大物也，故立成禮，烝而已。又武王克殷，作飫歌。【韋昭曰】立謂立行禮不坐也。立曰飫，坐曰晏。歌辭，互見支字註。　\n\r\n又【廣韻】賜也。【左傳·襄二十六年】將賞爲之加膳，加膳則飫賜。　\n\r\n又【尚書序】逸書有𦼹飫篇名。【傳】𦼹，勞。飫，賜也。　【集韻】或作饇𩜏。\n\r\n考證：〔【周語】王公立飫，則有房丞〕　謹照原文房丞改房烝。"}