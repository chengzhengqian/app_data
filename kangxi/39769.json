{"拼音": "qián", "部首": "金", "笔画数": "9", "Unicode": "94A4", "page": "1298", "volume": "【戌集上】【金字部】", "notes": "\r\n\r\n〔古文〕𨥩【唐韻】巨淹切【集韻】【韻會】其淹切，𠀤音箝。【說文】鈐𨬍，大犂也。一曰類耜。　\n\r\n又【玉篇】車轄也。　\n\r\n又【廣韻】兵鈐以閉房，神府以備非常。　\n\r\n又【廣韻】鉤鈐，星名。【前漢·天文志】熒惑守房之鉤鈐。鉤鈐，天子之御也。【註】房爲天駟，其隂右驂旁有二星，曰鉤鈐，故曰天子御也。【石氏星經】二星主法，明則羣臣奉職，天下道洽。【孝經·內事】昆弟親睦，則鉤鈐不離房。【晉書·天文志】鉤鈐主關籥，王者孝，則鉤鈐明。　又山名。【山海經】西次二經之首曰鈐山。　又鏁也。【爾雅序】六藝之鈐鍵。【疏】鈐，鏁也。　\n\r\n又【揚子·方言】矛，其柄謂之鈐。【註】巨巾反。　\n\r\n又【集韻】胡南切，音含。釱也。　又千尋切，音侵。義同。"}