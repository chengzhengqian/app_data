{"拼音": "chuī", "部首": "火", "笔画数": "8", "Unicode": "708A", "page": "667", "volume": "【巳集中】【火字部】", "notes": "\n\n【唐韻】【正韻】昌垂切【集韻】姝爲切【韻會】樞爲切，𠀤音吹。【說文】爨也。从火，吹省聲。【揚子·方言】爨，齊謂之炊。【公羊傳·宣十五年】易子而食之，析骸而炊之。　\n\n又【史記·封禪書】先炊之屬。【註】正義曰：先炊古炊母之神也。【前漢·郊祀志】作族人炊之屬。　又炊鼻，地名。【左傳·昭二十六年】師及齊師戰于炊鼻。　又與吹同。【荀子·仲尼篇】可炊而傹也。【註】與吹同。詳口部吹字註。　\n\n又【集韻】【類篇】𠀤尺僞切，吹去聲。炊累，動升也。【莊子·在宥篇】從容無爲而萬物炊累焉。【註】炊去聲。或作吹。"}