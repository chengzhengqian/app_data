{"拼音": "zhū", "部首": "犬", "笔画数": "11", "Unicode": "732A", "page": "714", "volume": "【巳集下】【犬字部】", "notes": "\r\n\r\n【廣韻】俗豬字。\n\r\n（豬）【唐韻】陟魚切【集韻】【韻會】張如切，𠀤著平聲。【說文】豕而三毛叢居者。【爾雅·釋獸】豕子豬。【註】今亦曰彘，江東呼豨，皆通名。【揚子·方言】吳揚之閒謂之豬子。【埤雅】豬性𤰞而率。【揚子·太𤣥經】出野見虛，有虎牧豬。　又山豬，卽豪豬也。詳前豪字註。　又嶺南有嬾婦豬。【桂海虞衡志】嬾婦似山豬而小，喜食禾。田夫以機軸織絍之器掛田所，則不復近。　又貓豬。【楊愼·丹鉛錄】毛犀卽彖也。善知吉凶，古人呼爲貓豬，交廣人謂之豬神。　又石豬。【蜀志】蜻蛉縣有石豬，子母數千頭，傳言夷昔牧豬于此，一朝豬化爲石。　又官名。【魏志·東夷傳】夫餘國以六畜名官，一曰豬加。　又草名。【博雅】伏豬，木禾也。　又藥名。【本草綱目】陶弘景曰：豬苓，其塊黑似豬屎，故名。互詳前豕豨二字註。　又山水名。【山海經】渠豬之山，渠豬之水出焉，而南流注于河。　又湫名。【北夢瑣言】邛州有湫，有牝豕出入，號豬龍湫。　又州名。【唐書·地理志】豬拔州，隸隴右道。　\n\r\n又【廣韻】豬口，地名。亦作䐗。【晉書·甘卓傳】軍次豬口。\n\r\n又【閔公承傳】作䐗口。　\n\r\n又【韻會】通作瀦，水所停也。【書·禹貢】大野旣豬。【孔傳】大野，澤名。水所停曰豬。【蔡傳】水蓄而復流者，謂之豬。【左傳·襄二十五年】規偃豬。【註】下濕之地。　又孟豬，澤名。通作諸。【書·禹貢】被孟豬。【蔡傳】地志，在梁國睢陽東北，今南京虞城縣西北孟諸澤是也。【左傳·僖二十八年】及【爾雅·釋地】作孟諸。　\n\r\n又【字彙補】照迦切，音遮。【左傳·定十四年】宋野人歌曰：旣定爾婁豬，盍歸吾艾豭。干寶讀。　【廣韻】俗作猪。"}