{"拼音": "wǎng,wàng", "部首": "彳", "笔画数": "8", "Unicode": "5F80", "page": "365", "volume": "【寅集下】【彳字部】", "notes": "\n\n〔古文〕𢔎𨓹【唐韻】于兩切【集韻】雨兩切【正韻】羽枉切，𠀤王上聲。【說文】之也。【玉篇】行也，去也。【易·履卦】素履往無咎。【書·舜典】帝曰：兪，汝往哉。【禮·曲禮】禮尚往來。往而不來，非禮也。來而不往，亦非禮也。　\n\n又【玉篇】古往也。【廣韻】往，昔也。【易·繫辭】夫易彰往而察來。【前漢·武帝紀】稽諸往古，制宜於今。　又約舉前事曰往往。【史記·五帝紀】至長老皆各往往稱黃帝堯舜之處，風敎固殊焉。　又凡以物致人曰往。【曹植·與楊修書】今往僕少小所著辭賦一通，相與刊定也。【王羲之帖】今往絲布單衣財一端，示致意。　\n\n又【集韻】於放切，王去聲。歸嚮也。【史記·孔子世家贊】雖不能至，然心鄕往之。　又叶尹竦切，音勇。【東方朔·七諫】叩宮而宮應兮，彈角而角動。虎嘯而谷風生兮，龍至而錦雲往。"}