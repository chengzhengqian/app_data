{"拼音": "niè", "部首": "自", "笔画数": "10", "Unicode": "81EC", "page": "1000", "volume": "【未集下】【自字部】", "notes": "\r\n\r\n【廣韻】五結切【集韻】【正韻】魚列切【韻會】倪結切，𠀤音孽。【說文】射的。从木，自聲。【徐曰】射之高下準的。　\n\r\n又【廣韻】門橜也。【爾雅·釋宮】樴謂之杙，在地者謂之臬。【註】卽門橜也。【韻會】或作槷。亦作闑。　\n\r\n又【博雅】臬，灋也。【書·康誥】王曰：外事汝陳時臬。【傳】臬，法也。\n\r\n又【多方】爾罔不克臬。【傳】汝無不能用法，欲其皆用法。　\n\r\n又【小爾雅】臬，極也。　\n\r\n又【集韻】九芮切，音劂。射的也。　\n\r\n又【韻補】叶牛例切，音刈。【張衡·東京賦】桃弧棘矢，所發無臬。飛礫雨散，剛彈必斃。【註】臬，射墩的也。【釋文】牛例切。"}