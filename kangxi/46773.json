{"拼音": "é", "部首": "鳥", "笔画数": "18", "Unicode": "9D5D", "page": "1490", "volume": "【亥集中】【鳥字部】", "notes": "\r\n\r\n〔古文〕䳗【唐韻】五何切【集韻】【韻會】【正韻】牛何切，𠀤音峩。【說文】鴚鵝也。長脰善鳴，峩首似傲，故曰鵝。【埤雅】鵝頸如瘤，今鵝江東呼鴚。李時珍曰：鵝綠眼黃喙紅掌，善𩰚，夜鳴應更。禽經曰：脚近臎者能步，鵝騖是也。鵝見異類差翅鳴，一名家雁。一名舒雁。一名鵱鷜。\n\r\n又【爾雅·釋鳥】舒雁，鵝。【李巡曰】野曰雁，家曰鵝。【本草註】又有野鵝，大於雁，似人家蒼鵝，謂之鴐鵝。\n\r\n又【禽經】鵝鳴則蜮沉，養之圍林，則蛇遠去。\n\r\n又【嶺南異物志】蠻人聚鵝腹毳毛爲衣被。\n\r\n又【洞冥記】日出銜翅而舞，名喜白鵝。又陣名。【左傳·昭二十一年】鄭翩願爲鸛，其御願爲鵝。又人名。榮駕鵝，魯大夫成伯。又草名。黑鵝。【管子·地員篇】其種陵稻黑鵝馬夫。又鵝抱，亦草名。見【本草】。"}