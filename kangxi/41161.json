{"拼音": "gé,hé", "部首": "門", "笔画数": "18", "Unicode": "95D4", "page": "1340", "volume": "【戌集上】【門字部】", "notes": "\r\n\r\n【唐韻】胡𦡳切【集韻】轄𦡳切【韻會】曷閤切【正韻】胡閤切，𠀤音合。【說文】門扇也。【爾雅·釋宮】闔謂之扉。【疏】闔扇也。【禮·月令】仲春之月，乃修闔扇。【註】用木曰闔。【左傳·襄十八年】以枚數闔。【註】闔，門扇也。【史記·宋微子世家】牧齒著門闔。【註】闔，門扇。　\n\r\n又【韻會】雙曰闔，闔門也。單曰扇，扇戸也。　\n\r\n又【說文】閉也。【易·繫辭】闔戸謂之坤。【疏】謂閉藏萬物，若室之閉闔其戸。【左傳·襄十七年】吾儕小人，皆有闔廬，以辟燥濕寒暑。【註】闔，謂門戸閉塞。　又苫也。【周禮·夏官·圉師】茨牆則翦闔。【註】闔，苫也。　\n\r\n又【正韻】摠合也。【後漢·張儉傳】儉見曹氏世德已萌，乃闔門懸車，不與政事。【前漢·武帝紀】今或至闔郡，而不荐一人。【註】總一郡之中，故曰闔郡。　\n\r\n又【廣韻】閶闔。【前漢·禮樂志】游閶闔。【註】閶闔，天門。【淮南子·原道訓】排閶闔，鑰天門。【註】閶闔，始升天之門也。　又風。亦名閶闔。【史記·律書】閶闔風，居西方。　又助語詞。【莊子·列禦𡨥】闔胡嘗視其良，旣爲秋栢之實矣。【註】闔，語助也。\n\r\n又【則陽篇】日與物化者，一不化者也，闔嘗舍之。【註】言何不試舍其所爲乎。　又國名。【前漢·𨻰湯傳】又遣使責闔蘇大宛諸國歲遺。【註】闔蘇，國名。在康居北一千里。　又人名。【莊子·人閒世註】顏闔，魯之賢人隱者。\n\r\n考證：〔【周禮·夏官·圉師】茨牆則剪闔。〕　謹按剪字下从羽今改翦。"}