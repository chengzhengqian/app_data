{"拼音": "láng,làng", "部首": "玉", "笔画数": "11", "Unicode": "7405", "page": "733", "volume": "【午集上】【玉字部】", "notes": "\r\n\r\n〔古文〕𤨜𤦴【唐韻】魯當切【集韻】【韻會】盧當切【正韻】魯堂切，𠀤音郎。【說文】琅玕，似珠者。【玉篇】琅玕，石似玉。【廣韻】琅玕，玉名。【書·禹貢】厥貢惟球琳琅玕。【傳】琅玕，石而似珠。【山海經】崐崘山有琅玕樹。【本草】寇宗奭曰：西域記云天竺出琅玕。蘇恭云：是琉璃之類，琉璃乃火成者，非琅玕也。李時珍曰：山海經云開明山北有珠樹。淮南子云：曾城九重有珠樹，在其西，珠樹卽琅玕。在山爲琅玕，在水爲珊瑚。　又琅琊，郡名。今沂州俗作瑯。【山海經】琅琊臺在渤海閒，琅琊之東。【註】今琅琊在海邊，有山嶕嶢特起，狀如高臺。【括地志】琅琊山在密州諸城縣東南，始皇立層臺於山上，謂之琅琊臺。　又姓。【五音集韻】齊有大夫琅過。　又倉琅，宮門縮首銅鐶。【前漢·趙后傳】木門倉琅根。　又琅當，長鏁也。【前漢·王莽傳】以鐵鎖琅當其頸。或作琅璫。　又琳琅，玉聲。【楚辭·九歌】撫長劒兮玉珥，璆鏘鳴兮琳琅。　\n\r\n又【周禮·夏官·司馬振鐸註】司馬法曰：鼓聲不過閶，鼙聲不過闒，鐸聲不過琅。【疏】鼓鼙與鐸，聲之有異也。　\n\r\n又【字彙補】力宕切，音浪。【管子·宙合篇】以琅蕩凌轢人。\n\r\n（瑯）【廣韻】俗琅字。"}