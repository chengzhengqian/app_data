{"拼音": "sūn,xùn", "部首": "子", "笔画数": "10", "Unicode": "5B6B", "page": "279", "volume": "【寅集上】【子字部】", "notes": "\n\n【唐韻】【集韻】思䰟切【韻會】【正韻】蘇昆切，𠀤音飱。【說文】子之子也。从子从系。系，續也，言順續先祖之後也。【爾雅·釋親】子之子爲孫，孫之子爲曾孫。【朱子曰】曾，重也，自曾孫以至於無窮，皆得稱之也。　又凡臨祭祀，內事曰孝孫，外事曰曾孫。【詩·小雅】神保是饗，孝孫有慶。【書·武成】告於皇天后土，所過名山大川，曰惟有道曾孫周王發。　又物再生亦曰孫。【周禮·春官·大司樂】孫竹之管。【註】竹枝根之末生者。\n\n又【番禺志】稻再生曰稻孫。　又織女曰天孫。【前漢·天文志】織女，天帝孫也。　\n\n又【博物志】岱嶽亦名天孫。　又靑海旁馬多龍種，曰龍孫。又矢名。【晉語】申孫之矢。　又烏孫，西戎國名。　又姓。又公孫，長孫，王孫，俱複姓。【廣韻】衞公子，惠孫曾耳之後，因氏焉。　\n\n又【集韻】蘇困切，音巽。與遜同。【論語】孫以出之。【禮·學記】入學鼓篋，孫其業也。【註】猶恭順也。　又遁也。【春秋·莊元年】三月，夫人孫于齊。【閔二年】九月，夫人姜氏孫于邾。　又叶荀緣切，音宣。【趙壹窮鳥賦】天乎祚賢，歸賢永年。且公且侯，子子孫孫。\n\n考證：〔【書·武成】告於皇天后土，所過名山大川，曰惟有道曾孫發。〕　謹照原文發字上增周王二字。〔【春秋·閔二年】夫人姜氏孫于楚。〕　謹照原文楚改邾。"}