{"拼音": "tú", "部首": "尸", "笔画数": "11", "Unicode": "5C60", "page": "303", "volume": "【寅集上】【尸字部】", "notes": "\n\n【廣韻】【集韻】【韻會】【正韻】𠀤同都切，音徒。【說文】刳也。从尸者聲。　\n\n又【廣韻】殺也，裂也。【周禮·廛人】凡屠者，斂其皮角筋骨，入于玉府。【史記·信陵君傳】臣乃市井鼓刀屠者。\n\n又【前漢·高帝紀】今屠沛。　又姓。【拾遺記】軒轅去蚩尤，遷其民善者於鄒屠之地，惡者於有北之鄉，其先以地命族，後分爲鄒氏屠氏。又申屠，複姓。　\n\n又【廣韻】直魚切【集韻】【韻會】𨻰如切，𠀤音除。休屠，匈奴王號。休音朽。\n\n考證：〔【周禮·地官】凡屠者，斂其皮角筋，入於王府。〕　謹照原文地官改廛人。筋下增骨字。入于王府改于玉府。〔【史記·信陵君傳】臣乃市井之人，鼓刀以屠。〕　謹照原文市井下改鼓刀屠者。"}