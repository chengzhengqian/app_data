{"拼音": "gàn,hán", "部首": "干", "笔画数": "13", "Unicode": "5E79", "page": "341", "volume": "【寅集下】【干字部】", "notes": "\n\n【唐韻】古案切【集韻】【韻會】居案切【正韻】古汗切，𠀤干去聲。【類篇】幹，能事也。【易·蠱卦】幹父之蠱。【註】幹父之事，能承先軌，堪其任者也。　\n\n又【玉篇】幹，體也。【易·乾卦】貞者，事之幹也。　又草木莖曰幹。【詩詁】木旁生者爲枝，正出者爲幹。　又凡器之本曰幹。【禮·月令】羽箭幹。【註】幹者，器之本也。【疏】器之材樸，總謂之幹。【周禮·冬官考工記】荆之幹。【註】柘也，可以爲弓弩之幹。　又十干，本作幹。【廣雅】甲乙爲幹。幹者，日之神也。　又脅也。【公羊傳·莊元年】搚幹而殺之。【爾雅·釋畜】回毛在幹，茀方。【疏】旋毛在脅者，名茀方。　又奇幹，國名。【汲冢周書】奇幹善芳。【註】奇幹在北。善芳者，鳥名。　\n\n又【韻會】幹，脊骨。【左傳·昭二十五年】唯是楄柎，所以藉幹。　又姓。【萬姓統譜】見《姓苑》。宋時西夏有幹道冲，其先從夏主遷興州，世掌夏國史。道冲通五經，爲蕃漢敎授，官至中書宰相。元有幹勒忠，習女直契丹字，通法律，官至同僉樞密院事。　\n\n又【集韻】【正韻】𠀤河干切，音寒。【集韻】幹，井垣也。【韻會】幹，井上木欄也。其形四角，或八角。又謂之銀牀。【莊子·秋水篇】吾跳樑乎井幹之上。　又樓名。【前漢·郊祀志】武帝立井幹樓，高五十丈。【註】積木而高爲樓，若井幹之形也。【班固·西京賦】攀井幹而未半，目眴轉而意迷。　\n\n又【韻會】與管通。【前漢·劉向傳】石顯幹尚書。【註】師古曰：幹，與管同。【後漢·竇憲傳】內幹機密。【註】幹，古與管通。　又叶九件切，音蹇。【揚子·太𤣥經】井無幹，水直衍。　又叶經電切，音見。【蘇轍·墨君堂詩】中堂開素壁，蕭颯起霜幹。隨宜賦竹意，落筆皆蔥蒨。"}