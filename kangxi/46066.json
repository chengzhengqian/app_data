{"拼音": "jīng,qíng", "部首": "魚", "笔画数": "19", "Unicode": "9BE8", "page": "1473", "volume": "【亥集中】【魚字部】", "notes": "\r\n\r\n【廣韻】【集韻】【韻會】【正韻】𠀤渠京切，音擎。【說文】本作䲔，海大魚也。【玉篇】魚之王。【古今注】鯨魚者，海魚也。大者長千里，小者數十丈。其雌曰鯢，大者亦長千里，眼如明月珠。互詳鯢字註。【後漢·班固傳】於是發鯨魚，鏗華鐘。【註】海岸中有大魚名鯨。又有獸名蒲牢。蒲牢素畏鯨魚，鯨魚擊蒲牢，蒲牢輒大鳴。凡鐘欲令其聲大者，故作蒲牢於其上，撞鐘者名爲鯨魚。\n\r\n又【西京雜記】漢武刻石爲鯨，置昆明池，每雷雨，魚常鳴吼，鱗鬣皆動。【杜甫詩】石鯨鱗甲動秋風。\n\r\n又【集韻】渠良切，音彊。義同。"}