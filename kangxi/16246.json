{"拼音": "xiáo,xiào,yáo", "部首": "殳", "笔画数": "12", "Unicode": "6BBD", "page": "586", "volume": "【辰集下】【殳字部】", "notes": "\n\n【唐韻】胡茅切【集韻】【韻會】【正韻】何交切，𠀤音爻。【說文】相雜錯也。【前漢·食貨志】鑄作錢布皆用銅，殽以連錫。【註】連，錫之別名。謂以連與錫，雜銅而爲錢也。　又亂也。與淆同。【前漢·董仲舒傳】賢不肖混殽。【陳遵傳】作溷殽，義同。　又豆食也。與肴同。【詩·小雅】殽核維旅。【毛傳】殽，豆實也。【鄭箋】豆實，葅醢也。凡非穀而食之曰殽。【周禮·天官】醢人掌四豆之實，韭葅醯醢之等，皆實之於豆。　又俎實也。【詩·大雅】爾殽旣將。【鄭箋】殽，謂牲體也。正義曰：歸俎者，以牲體實之於俎，故謂之俎實。　又肉帶骨曰殽。【禮·曲禮】左殽右胾。【註】殽，骨體也。殽在俎，胾在豆。【疏】熟肉有骨俎。　又地名。亦山名。與崤同。【春秋·僖三十三年】晉敗秦師于殽。【杜預註】殽，在弘農澠池縣西。本又作崤。【地理通釋】《呂氏春秋》九塞，殽其一也。《春秋正義》云：俗呼爲土殽、石殽，其阨道在兩殽之閒。【史記·封禪書】自殽以東，名山五。【註】殽，戸交反，亦音豪。　\n\n又【集韻】胡刀切，音豪。義見上。　\n\n又【集韻】後敎切【正韻】胡孝切，𠀤與效同。象也。【禮·禮運】禮必本於天，殽於地。【疏】殽，效也。天遠故言本，地近故言效。【揚子·太𤣥經】密於腥臊，三日不覺殽。【註】殽，效也。言相克害，終日不效矣。"}