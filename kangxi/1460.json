{"拼音": "guān,guàn", "部首": "冖", "笔画数": "9", "Unicode": "51A0", "page": "130", "volume": "【子集下】【冖字部】", "notes": "\n\n【唐韻】【集韻】【韻會】古丸切【正韻】沽歡切，𠀤音官。【說文】絭也，所以絭髮。从冖，元。冠有法制，故从寸。【徐曰】取其在首，故从元。古亦謂冠爲元服。【白虎通】冠者，卷也。卷持其髮也。【釋名】冠，貫也，所以貫韜髮也。【後漢·輿服志】上古穴居野處，衣毛冒皮。後世聖人見鳥獸有冠角𩑞胡，遂制冠冕纓緌。又姓。【風俗通】古者鶡冠子之後。\n\n又【唐韻】【集韻】【韻會】【正韻】𠀤古玩切，官去聲。【禮·曲禮】二十曰弱冠。【冠儀】冠者，禮之始也。故聖王重冠。【白虎通】男子幼，娶必冠。【韻會】男子二十加冠曰冠。又爲衆之首曰冠。【前漢·魏相丙吉傳贊】高祖開基，蕭曹爲冠。【史記·灌夫傳】夫名冠三軍。又姓。【韻會】列仙傳有仙人冠先。又叶俱倫切，音麇。【張紘枕箴】瓌材允麗，惟淑惟珍。安安文枕，式彼弁冠。\n\n又【韻補】叶居員切，眷平聲。【劉歆·孟母贊】子學不進，斷機示焉。子遂成德，爲當世冠。又叶扃縣切，音睊。【蘇轍·燕山詩】丹子號無策，亦數游俠冠。玉帛非足云：女子罹蹈踐。"}