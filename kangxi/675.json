{"拼音": "bǐ", "部首": "人", "笔画数": "10", "Unicode": "4FFE", "page": "106", "volume": "【子集中】【人字部】", "notes": "\n\n【唐韻】幷弭切【韻會】補弭切，𠀤音髀。【說文】益也。一曰俾門，侍人。【爾雅·釋詁】俾，使也。【書·大禹謨】俾予從欲以治。【詩·魯頌】俾爾昌而熾。　\n\n又【廣韻】從也。【書·武成】罔不率俾。　\n\n又【爾雅·釋言】俾，職也。【註】使共職也。　\n\n又【集韻】賔彌切，音卑。漢安定郡安俾縣。　又毗至切，鼻去聲。俾倪，衺視貌。通作睥睨。【史記·信陵君傳】侯生下，見其客朱亥俾倪，故久立與城上女牆。埤堄作僻倪，音通義別。\n\n考證：〔【詩·魯頌】俾爾昌爾熾。〕　謹照原文昌爾改昌而。"}