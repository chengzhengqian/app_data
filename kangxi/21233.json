{"拼音": "diàn,shèng,tián,yìng", "部首": "田", "笔画数": "7", "Unicode": "7538", "page": "759", "volume": "【午集上】【田字部】", "notes": "\r\n\r\n【唐韻】【集韻】【韻會】𠀤堂練切，音電。【說文】天子五百里地。【書·禹貢】五百里甸服。【傳】規方千里之內謂之甸服，爲天子服。治田去王城面五百里。　又六十四井之地。【禮·郊特牲註】十六井爲丘，四丘六十四井曰甸。【疏】一甸之中，出長轂一乗，甲士三人，步卒七十二人。　\n\r\n又【周禮·地官·載師】以公邑之田任甸地。【註】公邑爲六遂餘地。\n\r\n又【縣師】掌邦國都鄙稍甸郊里之地域。【註】自邦國以及四郊之內。【左傳·襄二十一年】罪重於郊甸，無所伏竄。【註】郭外曰郊，郊外曰甸。　又治也。【書·多士】乃命爾先祖，成湯革夏俊民甸四方。【傳】天命湯更代，夏用其賢人治四方。【詩·小雅】信彼南山，維禹甸之。【傳】甸，治也。【釋文】甸，毛讀田見反，鄭讀繩證反。　又挺也。【揚子·太𤣥經】天甸其道。【註】言天挺立其道于上也。　又官名。【禮·文王世子】磬于甸人。【註】甸人，掌郊野之官。【周禮·天官】甸師。【註】甸師，主共野物官之長。\n\r\n又【春官】甸祝。【註】甸之言田也，田祝之官。　\n\r\n又【禮·少儀】納甸於有司。【註】甸謂田野之物。　\n\r\n又【集韻】【韻會】【正韻】𠀤亭年切，音田。【五音集韻】取禽獸也。【周禮·春官·小宗伯】若大甸，則帥有司而饁獸于郊。【註】甸，讀曰田。【周禮·春官·肆師】凡師甸用牲于社宗則爲位。【疏】師謂出師征伐，甸謂四時田獵。【釋文】甸，音田。　\n\r\n又【集韻】石證切【韻會】實證切【正韻】時正切，𠀤音盛。【左傳·哀十七年】良夫乗衷甸。【註】衷甸，一轅卿車。【周禮·地官·小司徒】四丘爲甸，四甸爲縣。【註】甸之言乗也，讀如衷甸之甸。甸，方八里。【釋文】甸，繩證反。　\n\r\n又【字彙補】以證切，音媵。漢地名。甸氐道，屬廣漢郡。李奇讀。　\n\r\n又【韻補】叶池鄰切，音𨻰。【劉劭瑞龍賦】有蜿之龍，來游郊甸，應節合義，象德郊仁。"}