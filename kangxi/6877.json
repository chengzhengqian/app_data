{"拼音": "shì", "部首": "宀", "笔画数": "9", "Unicode": "5BA4", "page": "285", "volume": "【寅集上】【宀字部】", "notes": "\n\n【唐韻】【集韻】【韻會】【正韻】𠀤式質切，音失。【說文】實也。从宀从至。至，所止也。【孔穎達曰】宮室通名。因其四面宆𨺓曰宮，因其財物充實曰室。室之言實也。【易·繫辭】上古穴居而野處，後世聖人易之以宮室。【書·蔡仲之命】以蕃王室。【詩·豳風】曰爲攺歲，入此室處。\n\n又【周禮·地官註】城郭之宅曰室。　又宗廟曰世室。【周禮·冬官考工記】夏后氏世室，殷人重屋，周人明堂。【註】世室，宗廟也。　又夫以婦爲室。【禮·曲禮】三十曰壯，有室。　又營室，星名。【朱子·詩傳】此星昏而正中，夏正十月也，是時可以營制宮室，故謂之營室。　又山名。【史記·封禪書註】崧高山有大室，少室二山，以山有石室，故名。　又壙穴。【詩·唐風】百歲之後，歸于其室。　又姓。【正字通】宋衞將軍室种。　\n\n又【集韻】【韻會】式吏切。【正韻】式至切，𠀤音試。【集韻】居也。【左思·魏都賦】窺玉策於金縢，按圖錄於石室。考曆數之所在，察五德之所蒞。　又叶書藥切，音爍。【焦氏·易林】歲暮華落，陽入隂室。萬物伏匿，藏不可得。得音鐸。\n\n考證：〔【易·繫辭】上古穴居野處。〕　謹照原文野字上增而字。〔考工記夏后世室殷人重屋周人明堂〕　謹照原文夏后下增氏字。"}