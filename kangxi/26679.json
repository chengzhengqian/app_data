{"拼音": "jué", "部首": "糸", "笔画数": "9", "Unicode": "7EDD", "page": "922", "volume": "【未集中】【糸字部】", "notes": "\r\n\r\n〔古文〕𢇍𠤉【廣韻】【集韻】情雪切【韻會】徂雪切，𠀤音截。【說文】斷絲。从糸从刀从卪，象不連體絕二絲。【廣韻】絕作絕，非。【博雅】斷也。【玉篇】滅也。【書·甘誓】天用勦絕其命。　\n\r\n又【詩·小雅】終踰絕險。【箋】踰度陷絕之險。　\n\r\n又【禮·月令】振乏絕。【疏】不續曰絕。　\n\r\n又【周禮·春官·大祝】辨九祭，七曰絕祭。【註】絕肺以祭，謂之絕祭。　\n\r\n又【爾雅·釋木】正絕流曰亂。【註】直橫流也。【史記·天官書】絕漢抵營室。【註】索隱曰：絕，度也。【荀子·勸學篇】假舟檝者，非能水也，而絕江河。【註】絕，過也。　\n\r\n又【屈原·離騷】萎絕其何傷兮。【註】絕，落也。　\n\r\n又【集韻】租悅切，音茁。義同。　\n\r\n又【韻補】叶此芮切。【司馬相如·哀二世賦】以絕叶勢。"}