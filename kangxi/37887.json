{"拼音": "jiào,jué,xiào", "部首": "車", "笔画数": "13", "Unicode": "8F03", "page": "1242", "volume": "【酉集下】【車字部】", "notes": "\r\n\r\n【廣韻】古岳切【集韻】【韻會】【正韻】訖岳切，𠀤音覺。【說文】車輢上曲銅也。【崔豹·古今注】車較，重耳也。在車輦上重起，如兩角然。【詩·衞風】猗重較兮。【註】較，高于軾。輢是兩旁植木，較橫輢上。蓋古者車皆立乗，平常立則憑較，若應爲敬，乃俯憑軾。較在軾上，若兩較然，故云重較。　\n\r\n又【廣韻】車箱也。【後漢·輿服志】金薄繆龍，爲輿倚較。【註】車箱爲較。　又與角通，相競也。【孟子】魯人獵較。　\n\r\n又【廣韻】古孝切，音敎。與校通。比較也。　\n\r\n又【廣韻】略也。【孝經】蓋天子之孝也。【疏】蓋者，辜較之辭。辜較，猶梗槪也。言舉其大略也。　\n\r\n又【正韻】著明貌。【前漢·孔光傳】較然甚明。　【集韻】或作䡈。今通用較。\n\r\n考證：〔【後漢·輿服志】金簿繆龍，爲輿倚較。〕　謹照原文金簿改金薄。"}