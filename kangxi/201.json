{"拼音": "èr", "部首": "二", "笔画数": "2", "Unicode": "4E8C", "page": "86", "volume": "【子集上】【二字部】", "notes": "\n\n〔古文〕弍【唐韻】【集韻】【韻會】【正韻】𠀤而至切，音樲。地數之始，卽偶之兩畫而變之也。【易·繫辭】分而爲二，以象兩。【左傳·定四年】衞侯將會，使祝佗從。佗曰：若又共二徼大罪也。【註】謂兼二職。【荀子·議兵篇】權出於一者强，權出於二者弱。【史記·韓信傳】功無二於天下。【前漢·嚴助傳】詔曰：子在朕前之時，知略輻輳，以爲天下少雙，海內寡二。　又巽二，風神名。　又古貨布文帝字。見【六書略】。𠄠字上下畫均齊。上畫短者，乃古文上字也。今相仍上短下長作二字，非。貳。𠄞𠄠𠄟二。\n\n考證：〔【左傳·定四年】衞侯將會，使祝佗從。佗曰，若又供二招大罪也。〕　謹照原文供改共。招改徼。"}