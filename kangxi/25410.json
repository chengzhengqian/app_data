{"拼音": "jīn,qián", "部首": "竹", "笔画数": "12", "Unicode": "7B4B", "page": "882", "volume": "【未集上】【竹字部】", "notes": "\r\n\r\n〔古文〕竻【廣韻】【集韻】【韻會】舉欣切【正韻】居銀切，𠀤音斤。【說文】肉之力也。从肉从力从竹。竹，物之多筋者。【禮·曲禮】老者不以筋力爲禮。【周禮·天官·醫師】凡藥以辛養筋。【釋名】筋，力也。肉中之力，氣之元也，靳固于身形也。　【博雅】北方之美者，有幽都之筋角焉。　又竹名。【戴凱之·竹譜】筋竹，長二丈許，圍數寸，至堅利，南土以爲矛。其筍未成竹時，堪爲弩絃。　又藥名。【本草】白茅根，一名土筋。　又姓，出【姓苑】。　\n\r\n又【集韻】渠焉切，音乾。大腱也。　【篇海】俗作䈥。"}