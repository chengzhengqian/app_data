{"拼音": "léi", "部首": "缶", "笔画数": "21", "Unicode": "7F4D", "page": "946", "volume": "【未集中】【缶字部】", "notes": "\r\n\r\n〔古文〕𦉩【廣韻】魯回切【集韻】【韻會】【正韻】盧回切，𠀤音雷。【說文】櫑或从缶作罍。龜目酒尊，刻木作雲雷象，象施不窮也。【詩·周南】我姑酌彼金罍。【釋文】罍，酒尊也。韓詩云：天子以玉飾，諸侯大夫皆以黃金飾，士以梓。【周禮·春官·司尊彝】皆有罍，諸臣之所酢也。【疏】尸酢賔長，卽用罍尊。【爾雅·釋器】彝卣罍器也。小罍謂之坎。【註】罍，形似壺，大者受一斛。【疏】罍者，尊之大者也。雖尊𤰞飾異，皆得畫雲雷之形，以其云罍取于云雷故也。　\n\r\n又【周禮·春官·鬯人】凡祭祀社壝，用大罍。【註】大罍，瓦罍。　\n\r\n又【禮·明堂位】山罍，夏后氏之尊。【註】山罍，亦刻而畫之，爲山雲之形。　\n\r\n又【集韻】倫追切，音纍。義同。\n\r\n考證：〔【說文】刻木作雲雷，象施不窮也。〕　謹按原文以刻木作雲雷象爲句，施不窮也上另有象字，今据增入。"}