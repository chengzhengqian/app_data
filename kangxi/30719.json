{"拼音": "gé,gě", "部首": "艸", "笔画数": "12", "Unicode": "845B", "page": "1045", "volume": "【申集上】【艸字部】", "notes": "\r\n\r\n【唐韻】【集韻】【正韻】𠀤居曷切，音割。【玉篇】蔓草也。【易·困卦】困于葛藟。【註】引蔓纏繞之草。【埤雅】瓜葛皆延蔓相及，故屬之綿遠者取譬瓜葛。【蔡邕·獨斷】凡與先帝、先后有瓜葛者，皆會尚書官屬陛西除下。　\n\r\n又【說文】絺綌，草也。【詩·周南】葛之覃兮。【傳】葛所以爲絺綌。【周禮·地官·掌葛掌】以時徵絺綌之材于山農。　\n\r\n又【司馬相如·大人賦】雜遝膠葛以方馳。【註】膠葛，驅馳也。　又國名。【書·仲虺之誥】乃葛伯仇餉。【春秋·桓十四年】邾人、牟人、葛人來朝。　又水名。【水經注】沭水又南與葛陂相會。　又山名。【越絕書】有葛山。【山海經】葛山之首無草木。　又姓。【通志·氏族略】葛氏有三，嬴氏之後，以國爲氏。又諸葛，有熊氏之後爲詹葛氏，齊人語訛，以詹葛爲諸葛。　\n\r\n又【毛詩古音攷】音結。【詩·邶風】旄丘之葛兮，何誕之節兮。【馬融·圍棋賦】乍緩乍急兮上且未別，黑白紛亂兮於約如葛。　\n\r\n又【唐韻古音】《路史》葛天氏，葛音蓋。◎按古本葛與蓋通。\n\r\n考證：〔【周禮·地官·掌葛疏】以時徵絺綌之材于山農。〕　謹照原文疏改掌。〔【水經注】沐水又南與葛陂相會。〕　謹照原文沐水改沭水。"}