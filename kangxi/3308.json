{"拼音": "āi", "部首": "口", "笔画数": "9", "Unicode": "54C0", "page": "188", "volume": "【丑集上】【口字部】", "notes": "\n\n【唐韻】烏開切【集韻】【韻會】【正韻】於開切，𠀤音唉。【說文】閔也。【玉篇】哀傷也。【書·大誥】允蠢鰥寡哀哉。【詩·豳風】哀我人斯。　\n\n又【爾雅·釋訓】哀哀悽悽，懷報德也。【詩·小雅】哀哀父母。　又憐也，愛也。【呂氏春秋】人主胡可以不務哀士。　\n\n又【莊子·德充符】衞有惡人焉，曰哀駘它。【註】哀駘，醜貌；它，其名。　\n\n又【諡法】恭仁短折曰哀。　又姓。【風俗通】魯哀以後，因諡爲姓。【前漢·王莽傳】梓潼人哀章。【姓譜】宋有哀長吉。【正字通】明嘉靖進士哀貞，上命攺哀爲衷。　又國名。【後漢·南蠻傳】哀牢人皆穿鼻儋耳。　又叶於希切，音衣。【詩·小雅】行道遲遲，載渴載饑。我心傷悲，莫知我哀。【又】山有蕨薇，隰有𣏌桋。君子作歌，維以告哀。"}