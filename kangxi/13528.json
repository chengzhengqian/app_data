{"拼音": "jìn", "部首": "日", "笔画数": "10", "Unicode": "664B", "page": "495", "volume": "【辰集上】【日字部】", "notes": "\n\n【正字通】俗㬜字。\n\n（晉）【唐韻】【集韻】【韻會】𠀤卽刃切。【說文】作㬜，進也，日出萬物進也。【類篇】隸省作晉。【易·晉卦】晉，進也。【疏】以今釋古，古之晉字，卽以進長爲義。【又】明出地上晉。　\n\n又【周禮·春官·典瑞】王晉大圭。【疏】晉，插也。　\n\n又【周禮·夏官·田僕】凡田，王提馬而走，諸侯晉大夫馳。【註】晉，猶抑也。　\n\n又【周禮·地官·鼓人】以晉鼓鼓金奏。【註】晉鼓長六尺六寸。　\n\n又【周禮·冬官考工記·廬人】凡爲殳，去一以爲晉圍。【註】鄭司農云：晉謂矛戟下銅鐏也。【釋文】晉如字。　又國名。【詩·唐風譜】成王封母弟叔虞於堯之故墟，曰唐侯。南有晉水，至子燮改爲晉侯。　又姓。【廣韻】本自唐叔虞之後，以晉爲氏，魏有晉鄙。　\n\n又【集韻】子賤切，音箭。水名。　\n\n又【周禮·冬官考工記·廬人】晉圍。【釋文】又音箭。　\n\n又【陸雲·登臺賦】長發其祥，天鑑在晉。肅有命而龍飛兮，跚重斯而肇建。"}