{"拼音": "dí,shì,tì,zhé", "部首": "辵", "笔画数": "14", "Unicode": "9069", "page": "1263", "volume": "【酉集下】【辵字部】", "notes": "\r\n\r\n【唐韻】【集韻】【韻會】【正韻】𠀤施隻切，音釋。【說文】之也。【廣韻】往也。【正韻】如也，至也。【詩·鄭風】適子之館兮。【禮·曲禮】將適舍，求毋固。　\n\r\n又【廣韻】樂也。【正韻】安便也，自得也。【詩·鄭風】適我願兮。【莊子·大宗師】適人之適，不自適其適。　又從也。【書·多士】惟我事不貳適。【註】言割殷之事無私心，一于從帝而無貳也。【左傳·昭十五年】民知所適。　\n\r\n又【正韻】適然，猶偶然也。【書·康誥】乃惟眚災適爾。【註】適，偶也。　又事之常然者。亦曰適然。【前漢·贾誼傳】以是爲適然耳。　\n\r\n又【韻會】適來，猶爾來也。又甫爾之辭。【唐書·武元衡傳】適從何來。　\n\r\n又【廣韻】善也。【韻會】貢得其人曰適。【前漢·武帝紀】貢士有一適，再適，三適。　\n\r\n又【正字通】關西謂補滿曰適。【前漢·黄霸傳】馬不適士。【註】馬少士多，不相補滿。　\n\r\n又【玉篇】女子出嫁也。　\n\r\n又【廣韻】都歷切【集韻】【韻會】丁歷切，𠀤音的。與嫡同。【詩·大雅】天位殷適。【註】殷適，殷之嫡嗣也。【禮·檀弓】扶適子，南面而立。　又適士，上士也。【禮·祭法】適士二廟。　又適室，正寢也。【禮·檀弓】哭之適室。　\n\r\n又【韻會】主也，專也。【論語】無適也。【詩·衞風】誰適爲容。\n\r\n又【小雅】誰適與謀。　\n\r\n又【集韻】【韻會】亭歷切【正韻】杜歷切，𠀤音狄。與敵同。【禮·燕義】君獨升立席上，西面特立，莫敢適之義也。【史記·田單傳贊】始如處女，適人閉戸。後如脫兔，適不敢距。　\n\r\n又【集韻】陟革切，音摘。與謫同。【詩·商頌】勿予禍適。又《孟子》人不足與適也。　\n\r\n又【集韻】他歷切，音惕。適適然，驚貌。【莊子·秋水篇】適適然驚。　\n\r\n又【集韻】之石切，音隻。往也。　又叶式吏切，音世。【揚子·太𤣥經】銳首銳于時，得其適也。銳東亡西，不能迴避也。　又叶式列切，音設。【韓愈·進學解】紆餘爲姸，卓犖爲傑。較短量長，惟器是適。　又叶施灼切，音爍。【陸機·演連珠】煙出夫火，非火之和。情生于性，非性之適。故火壯則煙微，性充則情約。\n\r\n考證：〔【賈誼·治安策】以是爲適然耳。〕　謹照原書改前漢贾誼傳。〔【前漢·王霸傳】軍馬不適亡。【註】馬少士多，不相補滿。〕　謹按黄霸傳又發騎士詣北軍爲句，馬不適士爲句，軍馬二字不連讀。今照原文王霸改黄霸。馬上去軍字。亡字改士字。〔【禮·祭儀】適士二廟。〕　謹照原書祭儀改爲祭法。〔【禮·燕儀】君獨升立席上，西面特立，莫敢適之義也〕　謹照原書燕儀改燕義。〔又與謫同。【詩·衞風】室人交徧適我。\n\r\n又【商頌】勿予禍適。〕　謹按衞詩作讁不作適，此係誤引今省去。於勿予禍適下增引：又孟子人不足與適也。"}