{"拼音": "niǔ,nǜ", "部首": "犬", "笔画数": "7", "Unicode": "72C3", "page": "707", "volume": "【巳集下】【犬字部】", "notes": "\n\n【唐韻】女久切【集韻】【韻會】【正韻】女九切，𠀤音紐。【說文】犬性驕也。　\n\n又【玉篇】狎也，習也，就也，復也。【爾雅·釋言】狃，復也。【註】狃忕，復爲。【疏】狃忕，前事復爲也。鄭風云：將叔無狃。毛傳云：狃，習也。【左傳·桓十三年】莫敖狃于蒲騷之役。【杜註】狃，忕也。狃忕，串習之義。【書·君陳】狃于姦宄。【傳】習也。　\n\n又【小爾雅】狃，忕也。　\n\n又【晉語】狃中軍之司馬。【註】狃，正也。　\n\n又【玉篇】狐貍等獸跡也。【爾雅·釋獸】闕洩多狃。【註】說者云：脚饒指。未詳。【疏】舊說以爲闕泄，獸名，其脚多狃。狃，指也。然其形所未詳聞。　又人名。【左傳·定五年】告公山不狃。【註】不狃，季氏臣。　\n\n又【韻會】通作忸。詳忸字註。　\n\n又【廣韻】【集韻】【韻會】【正韻】𠀤女救切，音糅。【廣韻】習也，就也。　又狐貍也。　\n\n又【集韻】女六切，音肭。獸名。　又叶女古反。【詩·鄭風】將叔無狃，戒其傷女。\n\n考證：〔【爾雅·釋言】狃，復也。【註】狃伏，復爲。【疏】狃伏，前事復爲也。【左傳·桓十三年】莫敖狃于蒲騷之役。【杜註】狃，伏也。狃伏，串習之義〕　謹照原文四伏字𠀤改忕。〔【小爾雅】狃，忲也。〕　謹照原文忲改忕。"}