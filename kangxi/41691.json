{"拼音": "jí", "部首": "隹", "笔画数": "12", "Unicode": "96C6", "page": "1365", "volume": "【戌集中】【隹字部】", "notes": "\r\n\r\n〔古文〕雦【唐韻】【廣韻】【韻會】【正韻】秦入切【集韻】【類篇】籍入切，𠀤音箿。【說文】本作雧。羣鳥在木上也。【詩·周南】集于灌木。　\n\r\n又【廣韻】就也，成也。【書·武成】大統未集。【傳】大業未就。【詩·小雅】我行旣集。【箋】集，猶成也。　\n\r\n又【韻會】雜也。【孟子】是集義所生者。【註】集，雜也。　\n\r\n又【廣韻】衆也。　\n\r\n又【廣韻】安也。【史記·曹參世家】問所以安集百姓。　\n\r\n又【玉篇】合也。【廣韻】聚也，會也，同也。【史記·秦始皇紀】天下雲集響應。【前漢·鼂錯傳】動靜不集。【註】師古曰：集，齊也。【史記·司馬相如傳】鱗集仰流。　\n\r\n又【左傳·昭二十三年】險其走集。【註】走集，邊境之壘辟也。　\n\r\n又【前漢·藝文志】劉歆總羣書，而奏其七略，故有輯略。【註】師古曰：輯與集同。謂諸書之總要。【韻會】文集，文所聚也。唐有子史經集四庫。　又州名。【廣韻】漢宕渠縣，梁恭帝爲集州。　\n\r\n又【廣韻】姓也。漢有集壹。　\n\r\n又【韻補】叶疾救切，音就。【詩·小雅】我龜旣厭，不我告猶。謀夫孔多，是用不集。猶，于救切。　又叶昨合切，音雜。【詩·大雅】天監在下，有命旣集。文王初載，天作之合。\n\r\n考證：〔【左傳·昭二十三年】險其走集。【註】集，謂邊境之壘辟也。〕　謹按註中集上脫走字下多謂字。今照原文改走集邊境之壘辟也。"}