{"拼音": "chī,lí,lì", "部首": "禸", "笔画数": "10", "Unicode": "79BB", "page": "848", "volume": "【午集下】【禸字部】", "notes": "\r\n\r\n〔古文〕𡴥【廣韻】丑知切【集韻】【正韻】抽知切，𠀤音摛。同魑。\n\r\n又【韻會】鄰知切。同離。明也，麗也。易卦名。　又散也，違也。【晉書·宣帝紀】司馬公尸居餘氣，形神已离。亦同離。\n\r\n（離）【唐韻】呂支切【集韻】【韻會】鄰知切，𠀤音驪。【說文】黃倉庚也，鳴則蠶生。从隹离聲。【玉篇】亦作鸝。【廣韻】今用鸝爲鸝黃，借離爲離別。【集韻】或作鵹。　又卦名。【易·離卦】彖曰：離，麗也。【玉篇】離，明也。　\n\r\n又【玉篇】散也。【廣韻】近曰離，遠曰別。【揚子·方言】參蠡，分也。秦晉曰離。【易·乾卦】進退無恆，非離羣也。【待王風】有女仳離。　\n\r\n又【玉篇】遇也。【揚子·方言】羅謂之離。【易·小過】飛鳥離之。【前漢·揚雄傳·反離騷註】應劭曰：離，猶遭也。　\n\r\n又【詩·小雅】不離于裏。【疏】離，歷也。　\n\r\n又【玉篇】兩也。【禮·曲禮】離坐離立。【註】離，兩也。兩相麗謂之離。　\n\r\n又【玉篇】判也。【禮·學記】一年視離經辨志。【註】離經，斷絕句也。【周禮·夏官·形方氏】無有華離之地。【註】華讀爲𠇗，正之使不𠇗邪離絕。　\n\r\n又【禮·明堂位】叔之離磬。【註】離，謂次序其聲懸也。【疏】叔之所作編離之磬。　\n\r\n又【儀禮·大射禮】中離維綱。【註】離，猶過也，獵也。　\n\r\n又【玉篇】𨻰也。【左傳·昭元年】設衞離服。【註】離，𨻰也。　\n\r\n又【爾雅·釋親】男子謂𡛷妹之子爲出，謂出之子爲離孫。　\n\r\n又【荀子·非相篇】離離然。【註】離離，不親事之貌。　\n\r\n又【爾雅·釋詁】覭髳茀離也。【註】謂草木之蒙茸翳薈也。茀離卽彌離，彌離猶蒙茸。\n\r\n又【屈原·離騷】長余佩之陸離。【註】陸離，猶㠁嵯，衆貌也。許愼云：美好貌。師古云：分散也。　\n\r\n又【前漢·郊祀歌】闢流離。【註】流離，不得其所者。　\n\r\n又【司馬相如·大人賦】滂濞泱軋，麗以林離。【註】林離，撡攦也。【揚雄·羽獵賦】淋離廓落。　\n\r\n又【司馬相如·大林賦】前長離而後矞皇。【註】服虔曰：皆神名也。師古曰：長離，靈鳥也。○按前漢禮樂志作長麗。註云：星名。【張衡·思𤣥賦】前長離使拂羽兮。【註】長離，南方朱雀神也。　\n\r\n又【爾雅·釋樂】大琴謂之離。【疏】音多變，聲流離也。　\n\r\n又【前漢·西域傳】罽賔出璧流離。【註】師古曰：魏略云：大秦國出赤、白、黑、黃、靑、綠、縹、紺、紅、紫十種流離。　又馬名。【李斯·諫逐客書】乗纖離之馬。　又鳥名。【詩·邶風】流離之子。【傳】流離，鳥也。○按爾雅釋鳥註，作留離。　又草名。【屈原·離騷】扈江離與辟芷兮。【註】離，蘼蕪也。\n\r\n又【司馬相如·子虛賦】蘖離朱楊。【註】離，山梨。\n\r\n又【埤雅】韓詩曰：芍藥，離草也。將離，相贈以芍藥。一名可離。　又木名。【史記·孔子世家註】《皇覽》曰：塋中樹，柞、枌、雒、離。　又水名。【前漢·武帝紀】出零陵下離水。　又地名。【左傳·成十五年】會吳于鍾離。【註】鍾離，楚邑，淮南縣。　又國名。【前漢·西域傳】東離國，大國也。【拾遺記】泥離之國來朝。　\n\r\n又【廣韻】姓也。孟子弟子離婁。　\n\r\n又【集韻】抽知切，音痴。本作螭。詳虫部螭字註。　\n\r\n又【集韻】輦尒切，音邐。離跂，攘臂貌。　\n\r\n又【司馬相如·上林賦】離靡廣衍。【註】離靡，謂相連不絕也。離，音力爾反。　\n\r\n又【廣韻】【集韻】【韻會】𠀤力智切，音荔。【廣韻】去也。【書·胤征】畔官離次。【釋文】離，如字，又力智反。【禮·曲禮】鸚鵡能言，不離飛鳥。　又與荔同。【司馬相如·上林賦】答遝離支。【註】晉灼曰：離支，大如雞子，皮粗，剝去皮，肌如雞子，中黃，味甘多酢少。師古：音力智反。　\n\r\n又【廣韻】【集韻】【韻會】𠀤郞計切，音麗。【禮·月令】司天日月星辰之行，宿離不貸。【註】離，讀如儷偶之儷，宿儷謂其屬。馮相氏保章氏掌天文者，相與宿偶，當審伺𠋫，不得過差也。【釋文】離，呂計反。偶也。　又叶音黎。【卓文君·白頭吟】凄凄復凄凄，嫁女不須啼。願得一心人，白頭不相離。　又叶良何切，音羅。【韓愈·裴少府墓銘】支分族離，各爲大家。家，音歌。\n\r\n（離）考證：〔【曲禮】離坐離立。【註】離，兩也。兩相麗，謂之立。〕　謹按註無此文。今据陳氏集說引方氏註改兩相麗謂之離。〔【揚雄·校獵賦】淋離廓落。〕　謹照文選校獵賦改羽獵賦。〔【司馬相如·上林賦】前長離而後矞皇。〕　謹照漢書上林賦改大林賦。"}