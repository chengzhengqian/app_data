{"拼音": "bāo,bào,pāo", "部首": "魚", "笔画数": "16", "Unicode": "9B91", "page": "1468", "volume": "【亥集中】【魚字部】", "notes": "\r\n\r\n【唐韻】薄巧切【集韻】【韻會】【正韻】部巧切，𠀤音抱。【說文】饐魚也。【玉篇】漬魚也。今謂裛魚。【釋名】鮑魚，鮑，腐也，埋藏奄使腐臭也。【急就篇註】鮑亦海魚，加之以鹽，而不乾者也。【周禮·天官·籩人】膴，鮑魚，鱐。【註】鮑者，於楅室中糗乾之，出於江淮也。【史記·貨殖傳】鮑千鈞。【註】鮑，膊魚也。謂破開中，頭尾不相離爲鮑，謂之膊關者也。【周語】鮑魚不登俎豆。【家語】與不善人居，如入鮑魚之肆，久而不聞其臭。又姓。【左傳·莊十四年註】鮑叔牙，小白之傅。【齊語】鮑叔牙，齊大夫姒姓之後。又與鞄同。【周禮·冬官考工記】攻皮之工，函，鮑。【註】鮑，或書爲鞄。蒼頡篇有鞄𠤦。\n\r\n又【集韻】披交切，音拋。魚名。\n\r\n又【集韻】班交切，音包。人名。楚有申鮑胥。通作包。"}