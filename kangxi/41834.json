{"拼音": "jī", "部首": "隹", "笔画数": "18", "Unicode": "96DE", "page": "1369", "volume": "【戌集中】【隹字部】", "notes": "\r\n\r\n【唐韻】古兮切【集韻】【韻會】堅奚切【正韻】堅溪切，𠀤音稽。【說文】知時畜也。【玉篇】司晨鳥。【爾雅·釋畜】雞大者蜀。蜀子雓，未成雞僆，絕有力奮。【疏】此別雞屬也。【春秋·說題辭】曰：雞爲積陽，南方之象，火陽精物炎上，故陽出雞鳴，以類感也。【易·說卦】巽爲雞。【書·泰誓】牝雞無晨。【周禮·春官·大宗伯】六摯，工商執雞。【禮·曲禮】雞曰翰音。　\n\r\n又【爾雅·釋鳥】鶾，天雞【註】鶾雞赤羽。【逸周書】文鶾若彩雞，成王時蜀人獻之。　\n\r\n又【爾雅·釋蟲】螒，天雞。【註】小蟲，黑身赤頭，一名莎雞，又曰樗雞。【詩·豳風】六月莎雞振羽。【爾雅翼】一名梭雞。一名酸雞。　又雞人，官名。【周禮·春官·雞人】掌共雞牲，辨其物，大祭祀夜嘑旦，以嘂百官。　\n\r\n又【禮·明堂位】灌尊，夏后氏以雞彝。　又地名。【春秋·襄三年】同盟于雞澤。【註】在廣平曲梁縣西南。\n\r\n又【昭二十三年】吳敗頓胡、沈蔡、𨻰許之師于雞父。【註】雞父，楚地。【戰國策】負雞次之典。【前漢·地理志】鬱林郡，雍雞縣。　又姓。【正字通】明正統，陝西苑馬寺監正雞鳴時。　【說文】籀文作鷄。互詳鳥部鷄字註。\n\r\n考證：〔【爾雅·釋畜】雞大者蜀。蜀子雓，未成雞健〕　謹照原文健改僆。〔【前漢·地理志】欝林郡雍雞縣。〕　謹照原文欝改鬱。"}