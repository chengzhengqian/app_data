{"拼音": "shěn", "部首": "宀", "笔画数": "15", "Unicode": "5BE9", "page": "291", "volume": "【寅集上】【宀字部】", "notes": "\n\n〔古文〕宷【唐韻】【集韻】【韻會】【正韻】𠀤式荏切，音嬸。【說文】悉也。本作宷，从宀从釆。【徐鉉曰】宀，覆也。釆，別也。能包覆而深別之也。今从篆作審。【增韻】詳也，熟究也。【書·說命】乃審厥象，俾以形旁，求于天下。【中庸】審問之。【禮·樂記】審聲以知音，審音以知樂，審樂以知政，而治道備矣。　\n\n又【禮·月令】審卦吉凶。【註】謂省錄也。　\n\n又【莊子·徐無鬼】水之守土也審，影之守人也審，物之守物也審。【註】郭象曰：無意，則止於分，所以爲審。循本曰：言此理相守，未嘗相離，如水之守土，影之守人，物之守物，審定而不移也。　又凡鞫事曰審。【書·呂𠛬】其審克之。　又束也。【周禮·地官·羽人】十羽爲審。【註】古人徵羽爲旌旄之飾，弓箭之用。審，一束也。　又姓。漢審食其。【正字通】漢郞中審忠，靈帝時上書論曹節等罪惡。　\n\n又【韻會】與盤同，水盤旋也。【莊子·應帝王】止水之審爲淵。【註】審音盤。𥳑文云：蟠，聚也。"}