{"拼音": "míng", "部首": "口", "笔画数": "6", "Unicode": "540D", "page": "175", "volume": "【丑集上】【口字部】", "notes": "\n\n【唐韻】武幷切【集韻】【韻會】彌幷切【正韻】眉兵切，𠀤音詺。【說文】自命也。从口从夕。夕者，冥也。冥不相見，故以口自名。【玉篇】號也。【廣韻】名字也。【春秋·說題】名，成也。【左傳·桓六年】九月丁卯，子同生，公問名于申繻。對曰：名有五，有信，有義，有象，有假，有類。　又自呼名也。【禮·曲禮】父前子名，君前臣名。　又呼人之名也。【禮·曲禮】國君不名卿老世婦。　又名譽也。【易·乾卦】不易乎世，不成乎名。　\n\n又【春秋·說題】名，大也。【書·武成】告于皇天后土，所過名山大川。【疏】山川大，乃有名，名大互言之耳。　又名號也。【儀禮·士昏禮】請問名。【疏】問名，問姓氏也。名有二種，一是名字之名，一是名號之名。孔安國註尚書，以舜爲名。鄭君目錄，以曾子爲姓名，亦據子爲名，皆是名號爲名者也。今以姓氏爲名，亦名號之類。【周語】有不貢，則修名。【註】名謂尊𤰞職貢之名號。　又號令也。【周語】言以信名。【註】信，審也。名，號令也。　又文字也。【儀禮·聘禮】不及百名書于方。【註】名書，文也，今謂之字。【疏】名者，卽今之文字也。【周禮·秋官·大行人】諭書名。【註】書名，書之字也，古曰名。　\n\n又【春秋·解題】名，功也。【周語】勤百姓以爲己名。【註】功也。　\n\n又【釋名】名，明也，明實事使分明也。　\n\n又【爾雅·釋訓】目上爲名。【註】眉眼之閒。【說文】引《詩·齊風》作猗嗟䫤兮。　又姓。【廣韻】左傳楚大夫彭名之後，唐名初撰公侯政術十卷。　又與命通。【史記·天官書】免七命。【註】免星有七名。\n\n又【張耳傳】亾命遊外黃。【註】脫名逃籍也。　\n\n又【集韻】忙經切，音冥。與銘同。志也。詳金部銘字註。　\n\n又【集韻】彌正切，洺去聲。與詺同。目諸物也。詳言部詺字註。　又叶彌延切，音綿。【道藏歌】𤣥挺自嘉會，金書東華名。賢安密所戒，相期陽洛汧。　又叶莫陽切，音𨦵。【韓愈·曹成王𥓓辭】子父易封，三王守名。延延百載，以有成王。　又叶必仞切，音儐。【張華鮑元泰誄】烈考中丞，妙世顯名。峩峩先生，誕資英俊。\n\n考證：〔【周語】有不貢，則修名。【註】名爲尊𤰞職貢之名號。〕　謹照原文爲改謂。"}