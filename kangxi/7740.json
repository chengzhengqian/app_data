{"拼音": "dòng,tóng", "部首": "山", "笔画数": "9", "Unicode": "5CD2", "page": "310", "volume": "【寅集中】【山字部】", "notes": "\n\n【廣韻】【正韻】徒紅切【集韻】【韻會】徒東切，𠀤音同。崆峒，山名。本作空桐。【爾雅·釋地】北戴斗極爲空桐。【註】戴猶値也。一作空同。【莊子·司馬彪註】空同，當北斗下山也。【前漢·武帝紀】踰隴登空同，今作崆峒。【唐書·地理志】崆峒在岷州溢洛縣。【史記註】在隴右。【雍州錄】在原州高平縣，卽筓頭山，涇水發源，今平凉府西，卽崆峒山。有廣成子宮。　\n\n又【廣韻】【集韻】【韻會】【正韻】𠀤徒弄切，音洞。山一穴也。一曰嵾嵳不齊也。　\n\n又【五音集韻】在孔切，音董。山穴。通作洞。　又叶徒黃切，音唐。【道藏歌】綠蓋協晨霞，靑軿擲空峒。右揖東林帝，上朝太虛皇。"}