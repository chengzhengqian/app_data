{"拼音": "xī", "部首": "襾", "笔画数": "6", "Unicode": "897F", "page": "1128", "volume": "【申集下】【襾字部】", "notes": "\r\n\r\n〔古文〕𠧧㢴【唐韻】先稽切【集韻】【韻會】【正韻】先齊切，𠀤音粞。【類篇】金方也。【說文】鳥在巢上也。日在西方而鳥栖，故因以爲東西之西篆。文作㢴，象形也。【前漢·律歷志】少隂者西方，西遷也。隂氣遷落物，於時爲秋。【尚書·大傳】西方者何，鮮方也。或曰鮮方，訊訊之方也。訊者，訊人之貌。　又地名。【晉書·地理志】西郡。【韻會】唐置西州。　又姓。【通志·氏族略】西氏。【姓苑】西門豹之後，改爲西。　\n\r\n又【集韻】相咨切，音私。義同。　\n\r\n又【篇海】蘇前切，音先。【前漢·郊祀歌】象載瑜，白集西，食甘露，飮榮泉。【後漢·趙壹傳·窮鳥賦】幸賴大賢，我矜我憐。昔濟我南，今振我西。　\n\r\n又【韻補】斯人切，叶音辛。【王延壽·魯靈光殿賦】𤣥醴騰湧於隂溝，甘露被宇而下臻。朱桂黝鯈於南北，芝蘭阿那於東西。　\n\r\n又【類篇】乙却切，音約。平量也。　\n\r\n又【廣韻】籀文作𠧧。○按《玉篇》等書西字另一部。今从《字彙》《正字通》附入襾部。\n\r\n考證：〔【前漢·郊祀志】象載瑜，白集西，食甘露，飮榮泉。〕　謹按郊祀志無此文，謹照原書改郊祀歌。"}