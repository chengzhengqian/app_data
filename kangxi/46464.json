{"拼音": "gē", "部首": "鳥", "笔画数": "11", "Unicode": "9E3D", "page": "1489", "volume": "【亥集中】【鳥字部】", "notes": "\r\n\r\n【唐韻】【正韻】古沓切【集韻】葛合切，𠀤音閤。【說文】鳩屬。【周禮·天官·庖人】掌供六禽。【註】鴈鶉鷃雉鳩鴿。陸佃曰：鴿性喜合。凡鳥雄乗雌，惟鴿雌乗雄，逐月有子。又名鵓鴿。\n\r\n又【韻會】唐明皇呼鴿爲飛奴。【正字通】唐鄭復禮言，波斯舶上多養鴿，鴿能飛行數千里，放一隻至家以爲平安信。又野鴿，其矢皆左盤。【本草】野鴿矢謂左盤龍。又蒲鴿，瓜名。【杜甫詩】傾筐蒲鴿靑。"}