{"拼音": "dú", "部首": "犬", "笔画数": "9", "Unicode": "72EC", "page": "719", "volume": "【巳集下】【犬字部】", "notes": "\n\n【唐韻】【集韻】【韻會】徒谷切【正韻】杜谷切，𠀤音犢。【說文】犬相得而𩰚。从犬蜀聲。羊爲羣，犬爲獨也。　又獸名。【埤雅】顏從曰：獨一叫而猨散，鼉一鳴而龜伏。或曰鼉鳴夜，獨叫曉。獨，猨類也。似猨而大，食猨。今俗謂之獨猨。蓋猨性羣，獨性特，猨鳴三，獨叫一，是以謂之獨也。　又獨𤞞，獸名。詳前𤞞字註。　\n\n又【廣韻】單獨。【詩·小雅】哀此惸獨。【傳】獨，單也。【又】念我獨兮。【爾雅·釋山】獨者蜀。【疏】蟲之孤獨者名蜀，是以山之孤獨者亦名曰蜀也。【揚子·方言】一蜀也。南楚謂之獨。　又山名。【山海經】獨山，多金玉美石。　\n\n又【廣韻】複姓有獨孤氏。【後魏書】西方獨孤渾氏，後攺爲杜氏。　又姓。【正字通】明獨立，獨善。"}