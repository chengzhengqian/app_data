{"拼音": "mán,màn", "部首": "水", "笔画数": "14", "Unicode": "6F2B", "page": "646", "volume": "【巳集上】【水字部】", "notes": "\n\n【廣韻】【集韻】【韻會】【正韻】𠀤莫半切，音縵。大水也。一曰水浸淫敗物。【揚子·方言】溼敝爲漫。　又水名。【後漢·郡國志】成臯有漫水。　又㵎名。【水經注】橐水，出橐山，北流出谷，謂之漫㵎。　又漫漫，長遠貌。【左思·吳都賦】廓廣庭之漫漫。　又雲色也。【尚書·大傳】卿雲爛兮，禮漫漫兮。　又徧也。【公羊傳·宣三年】郊牛死，不言其所食，漫也。【註】徧食牛身。　又放也。【前漢·藝文志】漫羨而無所歸心。　又汗漫，渺茫貌。【關尹子·九藥篇】勿以汗漫曰道之廣。　又澶漫，猶縱逸也。【莊子·馬蹄篇】澶漫爲樂。　又川原之形。【張衡·西京賦】澶漫靡迤。　又爛漫，分散之形。【王延壽·魯靈光殿賦】流離爛漫。　\n\n又【揚子·方言】漢漫，懣也。朝鮮洌水之閒煩懣謂之漢漫。　又與墁同。塗也。【莊子·徐無鬼】郢人堊漫其鼻端。　\n\n又【集韻】【韻會】【正韻】𠀤謨官切，音瞞。水大貌。　\n\n又【博雅】漫漫，平也。　又漫漫，路長貌。與曼通。　\n\n又【集韻】莫晏切，音謾。與慢同。惰也。亦作僈。　\n\n又【韻補】叶民堅切，音眠。【魏文帝·寡婦賦】歷夏日兮苦長，涉秋夜兮漫漫。微霜隕兮集庭，燕雀飛兮我前。　又叶眼見切，音面。【揚雄·甘泉賦】仰矯首以高視兮，目瞑眴而無見。正瀏濫以弘惝兮，指東西之漫漫。\n\n考證：〔【尚書·大傳】卿雲爛兮，體漫漫兮。〕　謹照原文體改禮。"}