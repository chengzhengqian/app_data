{"拼音": "jī", "部首": "玉", "笔画数": "6", "Unicode": "7391", "page": "742", "volume": "【午集上】【玉字部】", "notes": "\r\n\r\n【唐韻】居衣切【集韻】【韻會】居希切，𠀤音機。【說文】珠不圓者。【書·禹貢】厥篚𤣥纁璣組。【傳】璣，珠類，生于水。【釋文】璣，珠不圓也。字書云：小珠也。【前漢·景十三王傳】遣建荃葛珠璣。【註】師古曰：璣，珠之不圓者。　又鏡名。【說文徐註】按符瑞圖有璣鏡。註：大珠而琕，有光曜，可爲鏡。　又器名。【書·舜典】在璿璣玉衡，以齊七政。【註】在，察也。璣，正天文之器，璣爲轉運，衡爲橫簫，運璣使動。璣徑八尺，圓周二尺五寸而强。衡長八尺，孔徑一寸，下端望之，以占星辰吉凶之象。七政者，日月五星也。得失由政，故稱政焉。　又星名。【史記·天官書北斗七星註】春秋運斗極云：斗第三璣。　\n\r\n又【集韻】渠希切，音祈。\n\r\n又【集韻】【韻會】其旣切【正韻】吉器切，𠀤音禨。\n\r\n又【集韻】巨至切，音𦤌。義𠀤同。"}