{"拼音": "xiào", "部首": "口", "笔画数": "16", "Unicode": "562F", "page": "206", "volume": "【丑集上】【口字部】", "notes": "\n\n【唐韻】【正韻】蘇弔切【集韻】【韻會】先弔切，𠀤音熽。【說文】吹聲也。【詩·召南】其嘯也歌。【箋】嘯，蹙口而出聲。\n\n又【小雅】嘯歌傷懷。【司馬相如·上林賦】長嘯哀鳴。【拾遺記】前漢，西方有因霄之國，人皆善嘯。丈夫嘯聞百里，婦人嘯聞五十里。【世說新語】蘇門山中忽有眞人，阮籍往觀，對之長嘯良久，乃笑曰：可更作籍。後嘯意盡退，還半嶺許，聞上唒然有聲，如數部鼓吹，林谷傳響，顧看，乃向人嘯也。　\n\n又【集韻】息六切，音肅。吹氣若歌。【詩·王風】有女仳離，條其歗矣。【釋文】歗，本亦作嘯。　\n\n又【集韻】【正韻】𠀤尺栗切。與叱同。【禮·內則】不嘯不指。詳前叱字註。唒字从口从酋。嘯字十六畫。"}