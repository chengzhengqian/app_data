{"拼音": "shí,shì,shi,zhì", "部首": "言", "笔画数": "19", "Unicode": "8B58", "page": "1181", "volume": "【酉集上】【言字部】", "notes": "\r\n\r\n〔古文〕𧨺【唐韻】賞職切【集韻】【韻會】設職切，𠀤音式。【說文】常也。一曰知也。【長箋】訓常無意義。【玉篇】識，認也。【增韻】能別識也。又見識也。【詩·大雅】不識不知，順帝之則。【左傳·襄二十九年】吳公子札聘于鄭，見子產如舊相識。【老子·道德經】前識者，道之華而愚之始。【莊子·繕性篇】道固不小行，德固不小識。【揚子·法言】多聞見而識乎正道者，至識也。多聞見而識乎邪道者，迷識也。　又草名。【大戴禮·夏小正】三月采識。識，草也。　又州名。【唐書·地理志】識利州屬高麗降戸州。　又姓。見【姓纂】。　\n\r\n又【廣韻】【集韻】【韻會】𠀤職吏切，音志。與誌同。記也。【易·大畜】君子以多識前言往行，以畜其德。【書·益稷】書用識哉。【論語】女以予爲多學而識之者與。　\n\r\n又【韻會】器之款鏤爲識。【史記·孝武紀】鼎文鏤無款識。【註】韋昭曰：款，刻也。師古曰：識，記也。楊愼曰：三代鐘鼎文，隱起而凸曰款，以象陽，中陷而凹曰識，以象隂。　\n\r\n又【韻會】通作志。【周禮·春官】保章氏掌天星，以志星辰日月之變動。【鄭註】志，古文識字，記也。　\n\r\n又【讀書通】通作幟。【後漢·虞詡傳】以采綖縫賊裾爲幟。【註】幟，記也。　\n\r\n又【集韻】【韻會】𠀤式吏切，音試。義同。\n\r\n又【韻會】表識，謂有所標表，令異日可識知也。【左傳·宣十二年杜註】楚以茅爲旌識，謂以旌旗爲表也。【前漢·劉向傳】不可不識也。【師古註】墓須表識。俱音試。　\n\r\n又【集韻】【類篇】𠀤昌志切，音熾。義同。\n\r\n又【釋名】識，幟也。有章幟可按視也。【前漢·王莽傳】旌旗表識。【師古註】識讀與幟同。　又叶式列切，音刷。【崔駰·達旨】傳序歷數，三代興滅。大庭尚矣，赫胥罔識。　又叶施灼切，音爍。【蘇軾·毛長官詩】宦遊逢此歲年惡，飛蝗來時半天黑。羨君封境稻如雲，蝗自識人人不識。　【集韻】或書作𧬣。"}