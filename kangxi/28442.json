{"拼音": "gěng", "部首": "耳", "笔画数": "10", "Unicode": "803F", "page": "966", "volume": "【未集中】【耳字部】", "notes": "\r\n\r\n〔古文〕熲【唐韻】【集韻】【韻會】【正韻】𠀤古幸切，音𦵸。【說文】耳著頰也。　\n\r\n又【廣韻】耿介也。【馮衍·顯志賦】獨耿介而慕古兮。【徐敬業詩】少年負壯氣，耿介立衝冠。　\n\r\n又【韻會】不安也。【詩·衞風】耿耿不寐。【傳】耿耿，猶儆儆也。錢氏曰：耿耿，小明，心有所存，不能忘之貌。　又光也。【書·立政】以覲文王之耿光。　又與炯通。【晉語】其光耿於民矣。【註】耿，猶炤也。　又地名。【左傳·閔元年】滅耿，滅霍，滅魏。【註】平陽皮氏縣東南有耿鄕。【括地志】霍晉州霍邑縣，故耿城，今名耿倉城，在絳州龍門縣東南十二里，故耿國。　\n\r\n又【山海經】耿山無草木，多水碧。　又姓。漢耿弇，耿况。　\n\r\n又【集韻】俱永切，音憬。光也。本作炅。　\n\r\n又【集韻】涓熒切【韻會】古熒切，𠀤音扃。明白也。　又與𥳑通。幽州方言也。【蜀志·𥳑雍傳註】或曰雍本姓耿，幽州人語謂耿爲𥳑，遂隨音變之。◎按說文耿，耳著頰也，从耳，烓省聲。杜林說，耿，光也，从光聖省。凡字皆左形右聲，杜說非也。徐鍇曰：凡字多右形左聲，此說或後人所加，或傳寫之誤，語載徐本說文。蓋許以杜說爲非，徐以許左形右聲爲誤。字彙正字通𠀤錄其說，而不折衷其是非，不知耿光也。以杜說爲優，至謂凡字皆左形右聲，與凡字多右形左聲，則許徐之說皆非也。周禮、六書賈公彥疏辨之詳矣。賈之言曰：書有六體，形聲實多。若江河之類，是左形右聲。鳩鴿之類，是右形左聲。草藻之類，是上形下聲。婆娑之類，是下形上聲。圃國之類，是外形內聲。闅𧗽辮戚𡌵贏之類，是內形外聲。形聲之等有六也，附記於此。"}