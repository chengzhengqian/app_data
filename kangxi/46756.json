{"拼音": "yù", "部首": "鳥", "笔画数": "17", "Unicode": "9E6C", "page": "1501", "volume": "【亥集中】【鳥字部】", "notes": "\r\n\r\n【廣韻】餘律切【集韻】允律切【韻會】【正韻】以律切，𠀤音聿。【說文】鷸，知天將雨鳥也。知天文者冠鷸。陳藏器云：鷸如鶉，色蒼喙長，在泥塗。邨民云：田鷄所化。【戰國策】蘇秦曰：鷸蚌相持。又一種翠鳥曰鷸。【爾雅·釋鳥】翠鷸。【郭註】似燕，紺色，生鬰林。【疏】李巡曰：鷸，一名翠，其羽可以爲飾。又一種，赤足，黃文，曰鷸。【左傳·僖二十四年】鄭子臧好聚鷸冠，是也。\n\r\n又【正韻】疾飛貌。【木華·海賦】鷸如驚鳧之失侶。\n\r\n又【集韻】食律切，音術。【廣雅】鶙鵳鷸子籠脫鷂也。【曹憲註】鷸音述。驚字原刻从敬从鳥。【考證】已改正。\n\r\n考證：〔【木華·海賦】鷸如〈敬下鳥〉鳧之失侶。〕　謹照原文〈敬下鳥〉鳧改驚鳧。"}