{"拼音": "fú", "部首": "鳥", "笔画数": "13", "Unicode": "9CE7", "page": "1481", "volume": "【亥集中】【鳥字部】", "notes": "\r\n\r\n【唐韻】防無切【集韻】【韻會】馮無切【正韻】逢夫切，𠀤音扶。【爾雅·釋鳥】舒鳧，騖。【郭註】鴨也。【疏】野曰鳧，家曰鴨。【又】鳧，雁醜，其足蹼，其踵企。【郭註】鳧雁腳閒有幕蹼屬相著，飛卽伸其腳跟企直。【疏】醜類也。【又】鸍，沈鳧。【註】狀似鴨而小，背文靑色，𤰞腳紅掌，短喙長尾。【詩·鄭風】弋鳧與雁。\n\r\n又【大雅】鳧鷖在涇。【註】鳧，水鳥。鷖，鳧屬。\n\r\n又【南越志】有私鳧棲息松閒不水處，宿必以樹。\n\r\n又【揚子方言郭註】江東有小鳧，其多無數，俗謂之寇鳧。\n\r\n又【山海經】鹿臺山有鳥，狀如雄雞，人面，曰鳧徯。又官名。【周禮·冬官考工記】鳧氏爲鍾。【正字通】鳧入水不溺，以名鍾工，取虛浮之義。又山名。【詩·魯頌】保有鳧繹。【註】鳧繹，二山名。又鳧麗山。見【山海經】。又魚鳧，人名。蜀山氏之君也。見【成都記】。又鳧茨，草名。【後漢·劉玄傳】人掘鳧茨而食。\n\r\n又【廣韻】茆鳧，葵也。俗省作鳧。《爾雅·釋鳥》鸍，沉鳧。《說文》𠘧shū部：鳧，舒鳧，鶩也。从鳥𠘧聲。\n\r\n考證：〔【揚子方言郭註】江東有小鳧，其多無數，俗謂之冠鳧。〕　謹照原文冠鳧改寇鳧。"}