{"拼音": "bó,bù", "部首": "竹", "笔画数": "19", "Unicode": "7C3F", "page": "902", "volume": "【未集上】【竹字部】", "notes": "\r\n\r\n【廣韻】【正韻】裴古切【集韻】【韻會】伴姥切，𠀤音部。籍也。【孟子】先簿正祭器。【史記·張釋之傳】上問上林尉諸禽獸簿。【前漢·食貨志】與郡縣通姦，多張空簿。【註】師古曰：簿，計簿也。　又笏也。【蜀志】秦密見太守，以簿擊頰。【註】簿，手版也。　又車駕法從次第爲鹵簿。【史記·黥布傳】布常爲軍鋒。【註】索隱曰：《漢書》作楚軍前簿。簿者，鹵簿。又百官皆有鹵簿，各分差等。【梁書·王僧孺傳】道遇中丞鹵簿，驅廹溝中。　又主簿，官名。【漢官儀】主簿，主縣之簿書。　又領也。【荀子·正名篇】五官簿之而不知。　\n\r\n又【集韻】伯各切，音博。迫也。　\n\r\n又【廣韻】傍各切【集韻】【韻會】白各切【正韻】弼角切，𠀤音薄。蠶具。或作𥴮。　又同箔，簾也。　\n\r\n又【類篇】弼碧切。壁柱。"}