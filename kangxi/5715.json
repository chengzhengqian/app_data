{"拼音": "diàn", "部首": "大", "笔画数": "12", "Unicode": "5960", "page": "253", "volume": "【丑集下】【大字部】", "notes": "\n\n【廣韻】【集韻】【韻會】𠀤堂練切，音電。定也。【書·禹貢】奠高山大川。【盤庚】奠厥攸居。【周禮·天官·職幣】辨其物而奠其錄。【註】謂別其物色，而定其錄籍也。　又薦也，頓爵神前也。【禮·文王世子】凡學，春官釋奠於先師，秋冬亦如之。　又置也。【禮·內則】奠之而後取之。【註】男女授器必以篚，若無篚，則授者置諸地，受者亦就地以取之。　\n\n又【集韻】徒徑切，音定。【周禮·春官】小史掌邦國之志，奠繫世，辨昭𥠇。　\n\n又【韻會】唐丁切，音亭。【周禮·冬官考工記·匠人】凡行奠水，磬折以參伍。【註】奠水，渟水也。　【說文】从酋。酋，酒也，下其丌也。\n\n考證：〔【周禮·地官·職幣】〕　謹照原書地官改天官。〔【禮·文王世子】凡學，春夏釋奠於先師。〕　謹照原文春夏改春官。"}