{"拼音": "jiāo,jiǎo", "部首": "人", "笔画数": "8", "Unicode": "4F7C", "page": "101", "volume": "【子集中】【人字部】", "notes": "\n\n【廣韻】古卯切【集韻】吉巧切【韻會】【正韻】古巧切，𠀤音攪。好也。【詩·𨻰風】佼人僚兮。陸氏作姣。【揚子·方言】自關而東，河濟之閒，凡好謂之佼。【禮·月令】仲夏養壯佼。【註】壯，形體碩大。佼，形容佼好。擇此類養之，亦順長養之令。【後漢·劉盆子傳】光武曰：卿所謂鐵中錚錚，庸中佼佼。【王充·論衡】上世之人，侗長佼好，堅强老壽。　又健也。【淮南子·覽冥訓】草木不搖，而燕雀佼之。【註】燕雀自以爲能佼於鳳凰也。　又姓。漢佼彊，南北朝佼長生。　\n\n又【廣韻】古肴切。與郊同。【史記·趙世家】宜爲上佼而今乃抵辠。"}