{"拼音": "shuò,zhào,zhuó", "部首": "水", "笔画数": "17", "Unicode": "6FEF", "page": "657", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤直角切，音濁。【說文】𤃬也。【詩·大雅】可以濯罍。【傳】濯，滌也。【儀禮·特牲饋食禮】反告濯具。【註】濯，漑也。　又洗心亦曰洒濯。【左傳·襄二十一年】洒濯其心。　\n\n又【爾雅·釋詁】濯，大也。【詩·大雅】王公伊濯。　又光明也。【詩·大雅】鉤膺濯濯。　\n\n又【博雅】濯濯，肥也。一曰娛遊也。【詩·大雅】麀鹿濯濯。　又山無草木之貌。【孟子】是以若彼濯濯也。　又飮也。【禮·少儀疏】將飮之，而跪之，曰賜濯。濯，猶飮也。　又湖名。【廣輿記】濯湖，在江西瑞州府新昌縣。　\n\n又【集韻】式灼切，音爍。水貌。　\n\n又【廣韻】【集韻】【韻會】【正韻】𠀤直敎切，音棹。【博雅】潲濯，滫也。一曰浣衣。　又同櫂。【前漢·元后傳】輯濯越歌。【註】濯，與櫂同。　\n\n又【韻補】叶㕑玉切，音逐。【陶潛詩】洋洋平津，乃漱乃濯。邈邈遐景，載欣載矚。"}