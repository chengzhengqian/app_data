{"拼音": "chǐ,tuō,yǐ", "部首": "手", "笔画数": "6", "Unicode": "6261", "page": "418", "volume": "【卯集中】【手字部】", "notes": "\n\n【集韻】同拕。詳拕字註。　\n\n又【集韻】待可切，駝上聲。引也。【音學五書】古音徒可切。後人誤入紙韻。【詩·小雅】伐木掎矣。析薪扡矣。詳掎字註。　\n\n又【唐韻】移爾切，迤上聲。加也。又離也。　\n\n又【集韻】【韻會】𠀤丑豸切，褫上聲。析也。又落也。與搋同。或作拸。　\n\n又【集韻】【韻會】𠀤丈尒切，音豸。義同。\n\n又【集韻】丈蟹切，音廌。亦析也。　又余支切，音移。遷徙也。　又是義切，音豉。牽也。【韻會】《說文》引《詩》漢五經本作杝，今文《毛詩》陸德明所定作扡，音異字異而義實同。◎按《詩·小雅·釋文》敕氏反。又疏云：扡者，施也。觀其裂而漸相施及也。諸家音訓多从紙韻，今依《類篇》以古音爲正，而餘音附之。\n\n考證：〔按詩小雅箋註，敕氏反。〕　謹照原書箋註改釋文。"}