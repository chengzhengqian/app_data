{"拼音": "xǐ,xiǎn", "部首": "水", "笔画数": "9", "Unicode": "6D17", "page": "620", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤蘇典切，音銑。【說文】洒足也。【史記·高祖紀】使兩女子洗足。　又潔也。【書·酒誥】自洗腆致用酒。　又姑洗，律名。【周語】姑洗所以修百物，考神納賔。【白虎通·五行論】洗者，鮮也。　又姑洗，鐘名。見【左傳·定四年】。　又洗馬，官名。　又姓。　\n\n又【廣韻】【集韻】【韻會】先禮切【正韻】想禮切，𠀤音姺。與洒同。滌也。【易·繫辭】聖人以此洗心，退藏于密。　又承水器也。【儀禮·士冠禮】設洗于東榮。　又石名。【山海經】華山之首曰錢來之山，其下多洗石。　又洗手，花名。【楓窻小牘】雞冠花，汴人謂之洗手花。\n\n考證：〔【史記·高帝紀】使兩女子洗。〕　謹照原文高帝改高祖。洗字下增足字。"}