{"拼音": "jù,zú", "部首": "足", "笔画数": "7", "Unicode": "8DB3", "page": "1221", "volume": "【酉集中】【足字部】", "notes": "\r\n\r\n〔古文〕疋𤴕【唐韻】卽玉切【集韻】【韻會】【正韻】縱玉切，𠀤音哫。【說文】人之足也。在下，从止口。【註】徐鍇曰：口象股脛之形。【釋名】足，續也，言續脛也。【易·說卦】震爲足。【疏】足能動用，故爲足也。【禮·玉藻】足容重。【註】舉欲遲也。　\n\r\n又【廣韻】滿也，止也。【書·仲虺之誥】矧予之德，言足聽聞。【詩·小雅】旣霑旣足。【禮·學記】學然後知不足。【老子·道德經】知足不辱。　又不可曰不我足。【吳語】天若棄吳，必許吾成而不吾足也。　又草名。【爾雅·釋草】虃，百足。【註】音纖。　又姓。【戰國策】足强。【註】韓人。　\n\r\n又【廣韻】子句切【集韻】遵遇切【韻會】子遇切【正韻】將豫切，𠀤音沮。【論語】巧言令色足恭。【疏】足，成也。謂巧言令德以成其恭，取媚于人也。【朱傳】過也。【揚子·法言】足言足容，德之藻矣。　\n\r\n又【管子·五行篇】春辟勿時，苗足本。【註】足，猶擁也。　\n\r\n又【廣韻】添物也。【類篇】益也。【前漢·五行志】不待臣音，復讇而足。　\n\r\n又【韻補】叶子悉切。【易林】欲飛無翼，鼎重折足。失其福利，包羞爲賊。"}