{"拼音": "níng", "部首": "冫", "笔画数": "16", "Unicode": "51DD", "page": "133", "volume": "【子集下】【冫字部】", "notes": "\n\n【唐韻】【集韻】【正韻】魚陵切【韻會】疑陵切，𠀤觺平聲。【說文】水堅也。本作冰。从水从仌。【徐曰】俗作凝。今文从俗。【易·坤卦】履霜堅冰，隂始凝也。\n\n又【增韻】成也，定也。【書·臯陶謨】庶績其凝。【易·鼎卦】君子以正位凝命。【註】嚴整貌。\n\n又【謝玄暉鼓吹曲】凝笳翼高蓋。【李註】徐聲引調謂之凝。\n\n又【唐韻】牛𩜁切【集韻】【韻會】牛孕切，𠀤觺去聲。止水也。又叶鄂力切。觺入聲。【楚辭·大招】天白顥顥，寒凝凝只。䰟乎無往，盈北極只。【註】凝凝，冰凍貌。\n\n又【韻會】或作疑。【詩·大雅】靡所止疑。【註】音屹。疑，讀如儀禮疑立之疑，定也。"}