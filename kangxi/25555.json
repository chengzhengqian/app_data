{"拼音": "jī,ji", "部首": "竹", "笔画数": "14", "Unicode": "7B95", "page": "887", "volume": "【未集上】【竹字部】", "notes": "\r\n\r\n〔古文〕𠀠𠴩䇧𦋊𥫶𠷛𠔋𥫚𠔛𡿸【廣韻】【集韻】【韻會】居之切【正韻】堅溪切，𠀤音姬。宿名。【詩·小雅】成是南箕。【傳】南箕，箕星也。正義曰：箕，四星，二爲踵，二爲舌，踵在上，舌在下，踵狹而舌廣。【韻會】箕者，萬物根基，東方之宿，考星者多驗於南方，故曰南箕。【爾雅·釋天】析木之津，箕斗之閒，漢津也。【疏】天漢在箕斗二星之閒，箕在東方木位，斗在北方水位。分析水木，以箕星爲隔。隔河須津梁以渡，故此次爲析木之津。【史記·天官書】箕爲敖客，曰口舌。【註】敖，調弄也。箕以簸揚調弄爲象。又受物有去來。去來，客之象。箕爲天口，主出氣，是箕有舌，象讒言。【石氏星經】箕四宿，主後宮別府二十七世婦八十一御妻，爲相天子后也。【書·洪範註】好風者箕星，好雨者畢星。【春秋緯】月麗于畢，雨滂沱。月麗于箕，風揚沙。【天官書】箕，燕之分野。　\n\r\n又【篇海】箕，簸箕，揚米去糠之具。　\n\r\n又【廣韻】箕，箕帚。【禮·曲禮】凡爲長者糞之禮必加帚於箕上。【世本】古者少康作箕帚。　又國名。【書·洪範】王訪于箕子。【註】箕，國名。子爵也。　又地名。【山海經】釐山西二百里曰箕尾之山。【春秋·僖三十三年】晉人敗狄于箕。【註】太原陽邑縣南有箕城。【孟子】益避禹之子於箕山之隂。【疏】箕山，嵩高之北是也。【前漢·地理志】琅琊有箕縣。【水經注】濰水出箕屋山。　又姓，晉有大夫箕鄭。　又斯螽別名。【周禮·考工記疏】幽州人謂斯螽爲舂箕。　又木名。【鄭語】檿弧箕服。【韋註】箕，木名。服，矢房也。　\n\r\n又【張衡·思𤣥賦】屬箕伯以函風兮。【註】箕伯，風師。\n\r\n考證：〔【爾雅·釋天】箕斗之閒，漢津也。〕　謹照原文箕斗之閒上增析木之津四字。"}