{"拼音": "jiǎn,qiān", "部首": "足", "笔画数": "17", "Unicode": "8E47", "page": "1230", "volume": "【酉集中】【足字部】", "notes": "\r\n\r\n【唐韻】居偃切【集韻】【韻會】紀偃切，𠀤音犍。【說文】跛也。【釋名】蹇，跛蹇也，病不能執事役也。【史記·晉世家】卻克僂，而魯使蹇，衞使眇。【前漢·敘傳】駑蹇之乗。【莊子·達生篇】聾盲跛蹇。　\n\r\n又【易·蹇卦】蹇，難也，險在前也。【又】王臣蹇蹇。【疏】涉蹇難而往濟蹇，故曰王臣蹇蹇也。　\n\r\n又【左傳·哀六年】彼皆偃蹇，將棄子命。【註】偃蹇，驕敖。【屈原·離騷】望瑤臺之偃蹇兮。【註】高貌。【又】何瓊珮之偃蹇兮。【註】衆盛貌。\n\r\n又【九歌】靈偃蹇兮姣服。【註】舞貌。【補註】委曲貌。　\n\r\n又【史記·司馬相如傳】蹇產溝瀆。【註】蹇產，屈折也。　\n\r\n又【管子·四時篇】毋蹇華絕芋。【註】蹇，拔也。　\n\r\n又【屈原·離騷】蹇將憺兮壽宮。【註】蹇，詞也。　\n\r\n又【博雅】蹇，擾也。　又姓。【左傳·僖三十二年】穆公訪諸蹇叔。【註】秦大夫。【屈原·離騷】吾令蹇脩以爲理。【註】蹇脩，伏羲之臣也。　\n\r\n又【廣韻】九輦切【集韻】【韻會】九件切，𠀤搴上聲。\n\r\n又【集韻】巨偃切，音鍵。義𠀤同。　又與褰同。【莊子·山木篇】蹇裳躩步。【楚辭·九章】憚蹇裳而濡足。【補註】蹇，讀若褰。　又與謇同。【屈原·離騷】余固知謇謇之爲患兮。【註】謇謇，忠貞貌。易曰：王臣謇謇。【補註】今《易》作蹇蹇。先儒引經多如此，蓋古今本不同耳。【六書正譌】蹇从足，寒省聲。跛爲正義，借爲蹇難、蹇直字。別作謇，非。\n\r\n考證：〔【屈原·離騷】瑤臺之偃蹇兮。〕　謹照原文瑤上增望字。"}