{"拼音": "huǐ,huì", "部首": "艸", "笔画数": "9", "Unicode": "8294", "page": "1019", "volume": "【申集上】【艸字部】", "notes": "\r\n\r\n【玉篇】許偉切【正韻】虎委切，𠀤音燬。【說文】草之總名也。【揚子·方言】芔，草也，東越揚州之閒曰芔。　\n\r\n又【廣韻】許貴切【玉篇】許胃切，𠀤音諱。【𥡆天子傳】流涕芔隕。【史記·司馬相如傳】芔然興道而遷義。【註】芔，猶勃也。　\n\r\n又【司馬相如·上林賦】藰莅芔歙。【註】林木鼓動之聲。　【郭忠恕·佩觿】三十之卉爲百芔，非。卉音先合反，芔音許貴反，二字音義迥別，不應假借。◎按《唐韻》《集韻》等書，芔俱通卉，蓋芔之爲卉，文由隷變，非近代沿寫之訛。《正字通》云：《爾雅》諸經，凡芔皆作卉，非自今始，兹說甚正。郭氏泥古，不可據也。"}