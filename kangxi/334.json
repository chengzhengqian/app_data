{"拼音": "yí", "部首": "人", "笔画数": "5", "Unicode": "4EEA", "page": "118", "volume": "【子集中】【人字部】", "notes": "\n\n【唐韻】【集韻】魚羈切【韻會】疑羈切，𠀤音宜。兩儀，天地也。又三儀，天地人也。　又容也。【詩·曹風】其儀不忒。又威儀。【詩·邶風】威儀棣棣，不可選也。\n\n又【周禮·地官·保氏】敎國子以六儀，一祭祀，二賔客，三朝廷，四喪紀，五軍旅，六車馬之容。\n\n又【春官·典命】掌諸侯之五儀。【註】公、侯、伯、子、男也。\n\n又【秋官·司儀】掌九儀之賔客𢷤相之禮，以詔儀容辭令揖讓之節。　又唐禮部之長曰大儀。　\n\n又【釋名】宜也。得事宜也。　又由儀，笙詩。【序】由儀，萬物之生，各得其宜也。　又象也，法也。【詩·大雅】儀𠛬文王。　\n\n又【爾雅·釋詁】匹也。【疏】詩鄘風，實維我儀。　\n\n又【周語】丹朱馮身以儀之。【通雅】偶也。謂牉合也。　又度也。【詩·大雅】我儀圖之。　\n\n又【揚子·方言】來也。淮穎之閒曰儀。　又儀栗，周邑名。見【左傳·定七年】。　又姓。秦大夫儀楚，漢儀長孺。　又通作擬。【前漢·外戚傳】皆心儀霍將軍女。【註】心儀卽心擬。　\n\n又【韻補】叶牛何切，音俄。【揚子·太玄經】陽氣氾施，不偏不頗。物無爭訟，各遵其儀。　本作𠌾。\n\n考證：〔又由儀，笙詩。【疏】由儀，萬物之生，各得其宜也。〕　謹按此詩序也。疏改序。〔【周語】丹朱坋身以儀之。〕　謹照原文坋身改馮身。"}