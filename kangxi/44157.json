{"拼音": "ráo", "部首": "食", "笔画数": "20", "Unicode": "9952", "page": "1425", "volume": "【戌集下】【食字部】", "notes": "\r\n\r\n【廣韻】【集韻】【韻會】【正韻】𠀤如招切，音蕘。【玉篇】多也，飽也，豐也，厚也，餘也。又益也，賸也。【禮·曲禮】大饗不問卜，不饒富。【註】富之言備也。備而已，勿多於禮也。【前漢·𨻰平傳】平娶張氏，資用益饒。又對漢王曰：大王能饒人以爵邑。　又俗謂寬恕曰饒。【杜甫·立秋後詩】日月不相饒，節序昨夜隔。　又國名。【前漢·地理志】北海郡縣饒侯國。　又縣名。【前漢·地理志】屬西河郡。莽曰饒衍。【後漢·郡國志】安平國饒陽，故名饒。　又州名。本楚番邑，吳置鄱陽郡，隋攺饒州，以物產富饒也。　又姓。【風俗通】漢有饒武，爲漁陽太守。　\n\r\n又【廣韻】【集韻】【韻會】人要切【正韻】實照切，𠀤音邵。義同。"}