{"拼音": "zōng", "部首": "宀", "笔画数": "8", "Unicode": "5B97", "page": "283", "volume": "【寅集上】【宀字部】", "notes": "\n\n【唐韻】作冬切【集韻】【韻會】祖賨切【正韻】祖冬切，𠀤音㚇。【說文】尊祖廟也。【白虎通】宗者何，宗有尊也，爲先祖主也，宗人之所尊也。【郉昺曰】宗者，本也。廟號不遷，最尊者祖，次曰宗，通稱曰宗廟。【禮·祭法】有虞氏祖顓頊而宗堯，夏后氏祖顓頊而宗禹，殷人祖契而宗湯，周人祖文王而宗武王。【賈誼曰】祖有功，宗有德也。　又流派所出爲宗。【禮·喪服小記】別子爲祖，繼別爲宗，繼禰爲小宗。【程頤曰】凡言宗者，以主祭祀爲言，人宗於此而祭祀也。　又同姓曰宗。【詩·大雅】宗子維城。【註】同姓也。　\n\n又【書·舜典】禋于六宗。【註】謂所尊祭者，其祀有六，寒暑日月星水旱也。賈逵曰：天宗三，日月星。地宗三，河海岱。司馬彪曰：天宗日月星辰寒暑之屬，地宗社稷五祀之屬。　又秩宗，官名。【書·舜典】咨伯，汝作秩宗。【註】主郊廟之官，掌敘鬼神尊𤰞，故曰秩宗，周禮謂之宗伯。又曰祝宗。　\n\n又【周禮·春官·大宗伯】賓禮親邦國，春見曰朝，夏見曰宗。　又瞽宗，殷學名。　又人物所歸往亦曰宗。【書·禹貢】江漢朝宗于海。【註】言百川以海爲宗也。【史記·孔子世家】孔子以布衣傳十餘世，學者宗之。　又姓。　又叶則郞切，音臧。【史記·司馬遷自敘】蠲除肉𠛬，開通關梁。廣恩施博，厥稱太宗。　【說文】从宀从示。【徐曰】宗廟，神祇所居。示，古祇字。\n\n考證：〔【周禮·春官·大宗伯】諸侯朝於天子，春見曰朝，夏見曰宗。〕　謹照原文諸侯朝於天子改爲賓禮親邦國。"}