{"拼音": "diāo", "部首": "鳥", "笔画数": "19", "Unicode": "9D70", "page": "1492", "volume": "【亥集中】【鳥字部】", "notes": "\r\n\r\n【廣韻】都聊切【集韻】【正韻】丁聊切，𠀤音貂。胡地鷙鳥。【本草】鵰似鷹而大，尾長翅短，土黃色。服虔曰：鵰一名鷲。韋昭曰：鵰一名鶚。一作雕。【說文】雕，鷻也。《禽經》曰：鷹以膺之，鶻以搰之，隼以尹之，鵰以周之，鷲以就之，鷻以搏之，皆言其擊搏之異也。李時珍曰：靑鵰最俊者，謂之海東靑。【正字通】俗呼皁鵰，翮可爲箭羽。杜甫有《鵰賦》，陶九成有《鵰傳》。\n\r\n又【𡌨雅】鵰一曰拂河。《禽經》曰：淘河在岸則魚没，拂河在岸則魚涌。○按鵰盤旋空中，擊鴻鵠食之，草中有鵰毛，衆鳥毛自落。《𡌨雅》所誌，又一種鶚之類也。"}