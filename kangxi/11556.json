{"拼音": "chéng,zhěng", "部首": "手", "笔画数": "8", "Unicode": "627F", "page": "419", "volume": "【卯集中】【手字部】", "notes": "\n\n【唐韻】署陵切【集韻】【韻會】辰陵切，𠀤音丞。【說文】奉也。【書·說命】后克聖，臣不命其承。【詩·小雅】承筐是將。　又受也。【禮·禮運】是謂承天之祜。【疏】受天之福也。　\n\n又【增韻】下載上也。【易·坤彖】萬物資生，乃順承天。【尚書·大傳】庶人有石承。【註】屋柱下石也。　\n\n又【廣韻】次也。【左傳·昭十三年】同盟于平丘，子產爭承。【註】承貢賦之次也。　又繼也。【詩·小雅】如松柏之茂，無不爾或承。【疏】新故相承，無彫落也。　又止也。【詩·魯頌】則莫我敢承。【疏】無有於我敢禦止之者。　又通丞。【左傳·哀十八年】楚右司馬子國帥師而行，請承。【註】承，佐也。　又州名。漢牂柯郡地，宋置承州。　又姓。【後漢·承宮傳註】承姓，衞大夫成叔承之後。　\n\n又【正韻】時征切，音成。義同。　\n\n又【集韻】諸仍切，音蒸。水名。【前漢·地理志】長沙國承陽縣。【註】承水，出零陵永昌縣界，東流注湘。　\n\n又【集韻】【韻會】𠀤持陵切，音懲。【左傳·哀四年】蔡昭侯如吳，諸大夫恐其又遷也，承。【註】承，蓋楚言。　\n\n又【集韻】【類篇】𠀤蒸上聲，與抍通。【列子·黃帝篇】孔子觀於呂梁，見一丈夫游之，使弟子𠀤流而承之。【註】出溺爲承。直作拯。　\n\n又【韻會】【正韻】𠀤昨亙切，音贈。猶送也。【禮·文王世子】賵賻承含，皆有正焉。【註】承讀爲贈，聲之誤也。　\n\n又【集韻】【韻會】𠀤諸應切，音證。縣名。【前漢·地理志】東海郡承縣。【註】應劭讀。　又叶辰羊切，音常。【班固·高祖泗水亭𥓓】休勳顯祚，永永無疆。於皇舊亭，苗嗣是承。　【集韻】或作𢪻。又作氶。"}