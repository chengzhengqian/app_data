{"拼音": "jū,zū", "部首": "禾", "笔画数": "10", "Unicode": "79DF", "page": "851", "volume": "【午集下】【禾字部】", "notes": "\r\n\r\n【唐韻】則吾切【集韻】【韻會】【正韻】宗蘇切，𠀤祖平聲。【說文】田賦也。【長箋】且，古祖字。田賦用以給宗廟，故从且。【史記·孝文紀】賜天下民田租之半。　又凡稅皆曰租。【史記·馮唐傳】軍市之租。【註】謂軍中立市，市有稅，卽租也。【前漢·昭帝紀】罷榷酟官，令民得以律占租。【註】謂令民賣酒，以所得利占而輸其租。　\n\r\n又【廣韻】積也。【詩·豳風】予所蓄租。　\n\r\n又【六書故】田中禾稭也。【正字通】豳風蓄租，對上捋荼言。租當訓禾稾。蓄謂拾取餘稾待用。　又地名。【前漢·地理志】樂浪郡夫租。　\n\r\n又【集韻】子余切，音苴。包也。　\n\r\n又【集韻】【韻會】𠀤將侯切，音諏。包裹也。【周禮·春官·司巫】蒩館。【註】或作租，音諏。"}