{"拼音": "yún", "部首": "雨", "笔画数": "12", "Unicode": "96F2", "page": "1372", "volume": "【戌集中】【雨字部】", "notes": "\r\n\r\n【唐韻】【集韻】王分切【韻會】【正韻】于分切，𠀤音云。【說文】山川气也。从雨云，象雲回轉形。【廣韻】河圖曰：雲者，天地之本。【元命包】隂陽聚爲雲。【易·乾卦】雲行雨施。　\n\r\n又【詩·大雅】倬彼雲漢。【傳】雲漢，天河也。　\n\r\n又【爾雅·釋親】仍孫之子爲雲孫。【註】言輕遠如浮雲。　\n\r\n又【周禮·春官·大司樂】舞雲門大卷。【註】周所存六代之樂，黃帝曰雲門大卷。　\n\r\n又【史記·黃帝紀】官名，皆以雲命爲雲師。　又澤名。【書·禹貢】雲土夢作。\n\r\n又【左傳·定四年】楚子涉睢濟江，入于雲中。【爾雅·釋地】楚有雲夢。【疏】此澤跨江南北，亦得單稱雲，單稱夢。【司馬相如·子虛賦】雲夢者，方九百里。　\n\r\n又【拾遺記】蓬萊山，亦名雲來。　又郡縣名。【前漢·地理志】琅邪郡雲縣。又雲中郡。　又姓。【正字通】縉雲氏之後。唐雲洪嗣。明雲衢，雲岫。　又叶于員切。【𨻰琳·馬瑙勒賦】初傷勿用，俟慶雲兮。君子窮達，亦時然兮。　【說文】通作云。"}