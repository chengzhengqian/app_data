{"拼音": "lí,mái", "部首": "豸", "笔画数": "14", "Unicode": "8C8D", "page": "1201", "volume": "【酉集中】【豸字部】", "notes": "\r\n\r\n【唐韻】里之切【集韻】【韻會】陵之切，𠀤音釐。【集韻】或作𧳟。【爾雅·釋獸】貍狐貒貈醜，其足蹯，其跡𠫗。【說文】伏獸似貙。【正字通】貍，野貓也。有數種：大小似狐，毛雜黃黑，有斑如貓。員頭大尾者爲猫貍，善竊雞鴨。斑如貙虎，方口銳頭者爲虎貍，食虫、䑕、果實。似虎貍，尾黑白錢文相閒者爲九節貍，皮可爲裘領。文如豹而作麝香氣者爲香貍，卽靈貓也。南方有白面尾似狐者爲牛尾貍，亦名白面貍。又登州有貍頭魚尾者，名海貍。【書·禹貢】熊羆狐貍織皮。【左傳·定九年】晳白而衣貍製。【疏】謂黃貍皮也。　\n\r\n又【周禮·夏官·射人】若王大射，則以貍步張三侯。【註】貍，善撙者也。行則止而擬度焉，其發必獲，是以量侯道法之也。　\n\r\n又【儀禮·大射】奏貍首。【註】貍首，逸《詩》曾孫也。貍之言不來也。\n\r\n又【禮·檀弓】貍首之斑然。【註】文采似貍之首。　\n\r\n又【集韻】謨皆切，音霾。本作薶。【論衡】小盜薶步䑕竊。　又或作埋。【五經文字】貍，經典或借用爲埋字。【周禮·天官·鼈人】以時簎魚鼈龜蜃凡貍物。【註】自貍藏伏於泥中者。\n\r\n又【春官·大宗伯】以貍沈祭山林川澤。　\n\r\n又【集韻】暮拜切，音韎。義同。　\n\r\n又【集韻】【韻會】𠀤紆勿切，音鬱。臭也。【周禮·天官·內饔】鳥皫色而沙鳴，貍。　【廣韻】俗作狸。"}