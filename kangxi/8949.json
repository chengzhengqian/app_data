{"拼音": "gēng", "部首": "广", "笔画数": "8", "Unicode": "5E9A", "page": "344", "volume": "【寅集下】【广字部】", "notes": "\n\n【唐韻】古行切【集韻】【韻會】居行切【正韻】古衡切，𠀤音賡。【集韻】庚，十干名也。【說文】庚位西方，象秋時萬物庚庚有實也。【爾雅·釋天】太歲在庚曰上章。【又】月在庚曰窒。【釋名】庚，剛也，堅强貌也。　\n\n又【玉篇】庚猶更也。【易·巽卦】先庚三日，後庚三日吉。【本義】庚，更也。事之變也。先庚三日，丁也。後庚三日，癸也。丁所以丁寧於其變之前，癸所以揆度於其變之後。　又長庚，星名。【詩·小雅】東有啓明，西有長庚。【傳】日出，明星爲啓明。日旣入，謂明星爲長庚。庚，續也。【詩緝】夾漈鄭氏曰：啓明金星，長庚水星。金在日西，故日將出，則東見。水在日東，故日將沒，則西見。實二星也。【後漢·馬融傳】曳長庚之飛髾。【註】長庚，卽太白星。　\n\n又【左傳·哀十三年】若登首山以呼曰庚癸乎，則諾。【註】軍中不得出糧，故爲私隱。庚，西方，主穀。癸，北方，主水。　又年齒亦曰庚。【墨客揮犀】文彥博居洛日，年七十八，與和昫司馬旦席，汝言爲同庚會，各賦詩一首。\n\n又【癸辛雜識】張神鑒瞽而慧，每談一命，則旁引同庚者數十，皆歷歷可聽。　\n\n又【前漢·文帝紀】大橫庚庚。【註】師古曰：庚庚，橫貌也。　\n\n又【集韻】道也。【詩序】由庚萬物得由其道也。【左傳·成十八年】塞夷庚。【註】吳晉往來之要道。　\n\n又【廣韻】償也。【禮·檀弓】季子臯葬其妻犯人之禾，申詳以告曰：請庚之。　\n\n又【隋書·律曆志】夷則一部二十七律。一曰和庚。　又姓。【唐韻】唐有太常博士庚季良。又庚桑，複姓。【莊子·庚桑楚註】楚名。庚桑，姓也。　又六庚，天獸名。【太公·隂謀】六庚爲白獸，在上爲客星，在下爲害氣。　又倉庚，鳥名。【爾雅·釋鳥】倉庚，商庚。【註】卽鵹鳥也。【詩·豳風】倉庚于飛，熠燿其羽。　又盜庚，草名。【爾雅·釋草】蕧，盜庚。【註】旋蕧似菊。【本草】旋蕧一名盜庚。夏開黃花，盜竊金氣也。"}