{"拼音": "kǎi", "部首": "金", "笔画数": "11", "Unicode": "94E0", "page": "1318", "volume": "【戌集上】【金字部】", "notes": "\r\n\r\n【唐韻】苦亥切【正韻】可亥切，𠀤音愷。【說文】甲也。【釋名】鎧，猶塏也。塏，堅重之言也。【書·說命·惟甲冑起戎註】甲鎧也。【管子·地數篇】葛盧之山，發而出水，金從之，蚩尤受而制之，以爲劒鎧。【廣韻】䤴甲，介鎧也。【周禮·夏官·司甲疏】古用皮，謂之甲。今用金，謂之鎧。【初學記】首鎧謂之兜鍪，亦曰冑。臂鎧謂之釬。頸鎧謂之錏鍜。【雲笈·軒轅紀】蚩尤始作鎧甲兜鍪，時人不識，以爲銅頭鐵額。　\n\r\n又【梵書】袈娑爲忍辱鎧。　\n\r\n又【廣韻】苦蓋切【集韻】【韻會】口漑切【正韻】丘蓋切，𠀤音慨。義同。"}