{"拼音": "jī,jǐ", "部首": "几", "笔画数": "2", "Unicode": "51E0", "page": "133", "volume": "【子集下】【几字部】", "notes": "\n\n【唐韻】居履切【集韻】【韻會】舉履切【正韻】居里切，𠀤寄上聲。【說文】踞几也。【徐曰】人所凭坐也。【詩·大雅】或肆之筵，或授之几。【周禮·春官】五几，玉几，雕几，彤几，漆几，素几。【劉歆·西京雜記】漢制，天子玉几，冬加綈錦其上，謂之綈几。凡公侯皆竹木几，冬則細𦇧爲橐以馮之。【玉篇】案也。亦作机。【左傳·昭五年】設机而不倚。又几几，安重貌。【詩·豳風】赤舄几几。\n\n（幾）〔古文〕𢆻𢆼【唐韻】居衣切【集韻】【韻會】居希切，𠀤音機。【說文】微也。【易·繫辭】幾者，動之微吉之先見者也。【書·臯陶謨】兢兢業業，一日二日萬幾。【傳】言當戒懼萬事之微。　\n\n又【說文】殆也，从𢆶，从戍。戍，兵守也。𢆶而兵守者危也。【爾雅·釋詁】幾，危也。【註】幾，猶殆也。【詩·大雅】天之降罔，維其幾矣。　\n\n又【玉篇】期也。【詩·小雅】卜爾百福，如幾如式。【疏】所以與汝百種之福，其來早晚，如有期節矣，其福多少，如有法度矣。　\n\n又【爾雅·釋詁】庶幾，尚也。【疏】尚，謂心所希望。【孟子】王庶幾改之。　又察也。【禮·玉藻】御瞽幾聲之上下。【周禮·地官·司門】幾出入不物者。【註】不物，與衆不同。\n\n又【司關】無關門之征猶幾。【註】無租稅，猶苛察不得令姦人出入。　\n\n又【韻會】將及也。【爾雅·釋詁】近也。【易·中孚】月幾望。【禮·樂記】知樂則幾於禮矣。【史記·留侯世家】幾敗乃公事。○按《爾雅》《釋文》音機，《史記索隱》音祈，《禮記》《釋文》音譏。又巨依反。《韻會》云：𠀤機祈二音，是也。　\n\n又【廣韻】【集韻】【韻會】𠀤渠希切，音祈。【集韻】器之沂鄂也。【禮·郊特牲】丹漆雕幾之美。【註】幾，謂漆餙沂鄂也。【疏】雕，謂刻鏤。幾，謂沂鄂。言以丹漆雕餙之，以爲沂鄂。【釋文】幾，巨依反。　\n\n又【廣韻】居狶切【集韻】【韻會】舉豈切，𠀤機上聲。【玉篇】幾幾，多也。【廣韻】幾，何也。【韻會】幾，數問多少之辭。【左傳·僖二十七年】靖諸內而敗諸外，所獲幾何。【史記·萬石君傳】少子慶爲太僕御，出，上問車中幾馬。　\n\n又【韻會】未多時曰無幾。又物無多，亦曰無幾。　\n\n又【廣韻】【集韻】【韻會】𠀤其旣切，祈去聲。【廣韻】幾，未已也。　\n\n又【集韻】與覬通。【左傳·哀十六年】國人望君，如望歲焉，日日以幾。【註】冀君來。【史記·晉世家】無幾爲君。【註】幾，謂望也。"}