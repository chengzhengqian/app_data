{"拼音": "liǎng,liàng", "部首": "入", "笔画数": "8", "Unicode": "5169", "page": "126", "volume": "【子集下】【入字部】", "notes": "\n\n〔古文〕㒳【唐韻】【正韻】良獎切【集韻】【韻會】里養切，𠀤良上聲。【說文】再也。【易·繫辭】兼三才而兩之。\n\n又【玉篇】匹耦也。【周禮·天官·大宰之職】以九兩繫邦國之民。【註】兩猶耦也，所以協耦萬民，聯繫不散，有九事也。\n\n又【韻會】匹也。【左傳·閔二年】重錦三十兩。【註】三十匹也。又車數曰兩。【後漢·吳祐傳】載之兼兩。【註】車有兩輪，故稱兩。\n\n又【玉篇】二十四銖爲兩。\n\n又【雞林類事】四十曰麻兩。\n\n又【史記·平準書】更鑄四銖錢，其文爲半兩。\n\n又【南史·齊和帝紀】百姓及朝士皆以方帛塡胸，名曰假兩。\n\n又【唐韻】【集韻】【韻會】力讓切【正韻】力仗切，𠀤良去聲【詩·召南】百兩御之。"}