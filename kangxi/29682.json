{"拼音": "guā,shé", "部首": "舌", "笔画数": "6", "Unicode": "820C", "page": "1006", "volume": "【未集下】【舌字部】", "notes": "\r\n\r\n【唐韻】【集韻】【韻會】【正韻】𠀤食列切，然入聲。【說文】舌在口，所以言也，別味者也。【徐曰】凡物入口，必于於舌。【六書精薀】舌以卷舒爲用，口以開闔爲用，各一其隂陽也。【釋名】舌，卷也，可以卷制食物，使不落也。【又】舌，泄也，舒泄所當言也。【易·說卦】兌爲口舌。【疏】口舌，爲言語之具也。【詩·大雅】莫捫朕舌，言不可逝矣。　又射侯上下个曰舌。【儀禮·鄕射禮】倍中以爲躬，倍躬以爲左右舌。【註】居兩旁謂之个，左右出謂之舌。　又言也。【揚子·太𤣥經】吐黃酋舌。【註】舌，言也。　又姓。【姓纂】越大夫舌庸。又羊舌，複姓。【左傳·閔二年】狐突欲行。羊舌大夫曰：不可。【疏】羊舌，氏也。爵爲大夫。　又官名。【周語】坐諸門外，而使舌人體委與之。【註】舌人，能達異方之志，象胥之官也。　又國名。【淮南子·地形訓】穿𦙄民，反舌民。【註】反舌民，不可知而自相曉。一說舌本在前，不向喉，故曰反舌也。南方之國名也。【山海經】歧舌國在其東。一曰在不死民東。【註】其人舌皆岐。或云：支舌也。　又草名。【爾雅·釋草】萿，麋舌。【註】今麋舌草春生葉，有似於舌。\n\r\n又【博雅】燕薁，蘡舌也。\n\r\n又【正字通】牛舌，芣苢。別名江東呼蝦蟇衣，山東名牛舌。　又鳥名。【禮·月令】仲夏之月，反舌無聲。【註】反舌，百舌鳥。【淮南子·說山訓】人有多言者，猶百舌之聲。【註】百舌，鳥名。能易其舌，效百鳥之聲，故曰百舌也。　又無舌，蟲名。【本草註】一名益符，主閉。　又長舌，獸名。【山海經】長舌山有獸，名長舌，狀如禺，四耳，出則郡多水。　\n\r\n又【韻補】叶商刮切，音殺。【詩·大雅】出納王命，王之喉舌。賦政于外，四方爰發。　又叶食僞切，音逝。【郤正釋譏】家挾殊議，人懷異計。縱橫者欲披其胷，徂詐者暫吐其舌。"}