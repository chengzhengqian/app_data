{"拼音": "kuì,xiè", "部首": "水", "笔画数": "15", "Unicode": "6F70", "page": "650", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤胡對切，音繪。【前漢·文帝紀】大水潰出。【註】旁決曰潰。　又亂也。【詩·大雅】潰潰回遹。　又散也。【左傳·文三年】民逃其上曰潰。【公羊傳】國曰潰，邑曰叛。　又遂也。【詩·小雅】是用不潰于成。　又怒也。【詩·邶風】有洸有潰。【韓詩】潰潰，不善之貌。　又水相交過曰潰。【宋玉·高唐賦】潰淡淡而𠀤入。　又潰濩，水勢相激貌。【郭璞·江賦】潰濩泧漷。　\n\n又【集韻】胡隈切，音回。義同。　又戸代切，音𢞐。與瀣同。　又胡骨切，音搰。決也。"}