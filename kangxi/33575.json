{"拼音": "tǎn,zhàn", "部首": "衣", "笔画数": "10", "Unicode": "8892", "page": "1114", "volume": "【申集下】【衣字部】", "notes": "\r\n\r\n【唐韻】徒旱切【集韻】【韻會】蕩旱切，𠀤音但。袒裼也。【禮·曲禮】冠母免，勞毋袒。【儀禮·鄕射禮】司射適堂西，袒決遂。【註】袒，左免衣也。【疏】凡事無問吉凶，皆袒左，惟有受𠛬袒右。　\n\r\n又【楞嚴經】佛乞食王城，偏袒右肩。　\n\r\n又【釋名】汗衣，或曰鄙袒，或曰羞袒，作之用六尺裁足覆胷背，言羞鄙于袒而衣此耳。　\n\r\n又【廣韻】丈莧切。同綻，衣縫解也。詳䘺字註。　又與襢通。詳襢字註。\n\r\n考證：〔【儀禮·鄕射禮】司射適堂，袒決遂。【註】袒，左免衣也。〕　謹照原文堂字下增西字。"}