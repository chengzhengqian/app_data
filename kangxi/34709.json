{"拼音": "nuò", "部首": "言", "笔画数": "10", "Unicode": "8BFA", "page": "1173", "volume": "【酉集上】【言字部】", "notes": "\r\n\r\n〔古文〕喏【唐韻】【正韻】奴各切【集韻】【韻會】匿各切，𠀤囊入聲。【說文】譍也。【玉篇】答也。【正韻】應聲。【詩·魯頌】莫敢不諾。【箋】應辭也。【禮·玉藻】父命呼唯而不諾。【註】唯速而恭，諾緩而慢。\n\r\n又【投壷】大師曰諾。【疏】承領之辭也。【吳志·顧雍傳】顧悌每得父書，拜跪讀之，每句應諾。　\n\r\n又【韻會】以言許人曰諾。【左傳·襄十八年】獻子許諾。【論語】子路無宿諾。【史記·季布傳】楚諺：得黃金百斤，不如得季布一諾。【老子·道德經】輕諾必寡信。【荀子·王霸篇】𠛬賞己諾，信乎天下矣。【註】諾許也。己不許也。　又自輺語。【公羊傳·僖元年】慶父曰：此奚斯之聲也，諾己。【註】諾已，皆自輺語。　\n\r\n又【南史·江夏王鋒傳】鋒五歲，齊高帝使學鳳尾諾，一學卽工。【潘遠·紀聞談】諸侯箋奏皆批曰諾，諾字有尾若風也。　\n\r\n又【字彙補】諾臯，神名。【酉陽雜俎】有《諾臯記》。　又水名。【前漢·匈奴傳】韓昌、張猛與單于及大臣，俱登匈奴諾水東山。【師古註】今突厥地，諾眞水也。　又州名。【唐書·地理志】諾州，屬靜邊郡，貞觀五年置。　又姓，見【姓苑】。"}