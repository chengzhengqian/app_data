{"拼音": "gāo,jiù", "部首": "口", "笔画数": "8", "Unicode": "548E", "page": "185", "volume": "【丑集上】【口字部】", "notes": "\n\n【唐韻】其九切【集韻】【韻會】【正韻】巨九切，𠀤音舅。【說文】災也。从人从各。各者，相違也。【書·大禹謨】天降之咎。　\n\n又【爾雅·釋詁】咎，病也。【疏】罪病也。【廣韻】愆也，過也。【易·乾卦】九三，君子終日乾乾，夕惕若厲，无咎。【詩·小雅】寧適不來，微我有咎。　\n\n又【書序】殷始咎周。【傳】咎，惡也。　又與臼通。【晉語】宜咎。【註】咎。或作臼，古字通用。　又與舅通。【儀禮·士昏禮註】古文舅作咎。【荀子·臣道篇】晉之咎犯。【左傳】作舅。　\n\n又【唐韻正】四十四有韻中之半，古與篠，小，巧，皓通爲一韻。書大禹謨，民弃不保，天降之咎。易小畜，初九復自道，何其咎。經傳子集如此用者甚多，非叶音也。　\n\n又【廣韻】古勞切【集韻】【韻會】居勞切【正韻】姑勞切，𠀤音高。【廣韻】臯陶，舜臣名，古作咎繇。【前漢·百官公卿表】咎繇作士。【書序】咎單作明居。【傳】咎單，臣名。○按《集韻》《類篇》《韻會》《正韻》俱云姓也，誤。　又國名。【左傳·僖二十三年】狄人伐廧咎如。【註】赤狄別種。【陸德明·音義】咎，古刀反。　又叶曁几切，音技。【史記·龜筴傳】王若遣之，宋必有咎。後雖悔之，亦無及已。　又叶跽許切，音巨。【三略】强弱相虜，莫適禁禦，延及君臣，國受其咎。　又叶巨又切，音舊。【詩·小雅】謀夫孔多，是不用集。發言盈庭，誰敢執其咎。集叶疾救反。◎按《字彙》《正字通》俱以去聲爲咎字正音。考《玉篇》《廣韻》《集韻》諸書，咎字𠀤無去聲一音。《字彙》《正字通》皆誤。"}