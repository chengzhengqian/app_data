{"拼音": "tú", "部首": "肉", "笔画数": "13", "Unicode": "816F", "page": "989", "volume": "【未集下】【肉字部】", "notes": "\r\n\r\n【唐韻】【集韻】𠀤他骨切，音突。【說文】牛羊曰肥，豕曰腯。【玉篇】肥也。【通雅】腯胲，肥肉也。肥盛爲腯。【博雅】盛也。【詩·周頌·我將我享維羊維牛箋】我奉養我享祭之牛羊，皆充盛肥腯。【釋文】豕曰腯。【左傳·桓六年】牲牷肥腯。【禮·曲禮】豚曰腯肥。【疏】腯，充滿貌也。【左思·吳都賦】鳥獸腯膚。　\n\r\n又【集韻】陁沒切【韻會】陁骨切【正韻】吐訥切，𠀤音揬。或作腞。義同。　\n\r\n又【集韻】【韻會】徒困切【正韻】杜困切，𠀤音鈍。義同。　又人名。【禮·檀弓】微子舍其孫腯而立衍。【釋文】腯，又徒遜反。徐本作遁。　\n\r\n又【集韻】杜本切【正韻】徒本切，𠀤音𥫱。【集韻】行曳踵也。　【集韻】或作𦝬。"}