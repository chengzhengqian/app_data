{"拼音": "wáng,wàng", "部首": "心", "笔画数": "7", "Unicode": "5FD8", "page": "376", "volume": "【卯集上】【心字部】", "notes": "\n\n【集韻】【韻會】武方切【正韻】無方切，𠀤音亡。【說文】不識也。【增韻】忽也。又遺也。【書·微子之命】予嘉乃德，曰篤不忘。謂不遺也。\n\n又【儀禮·士冠禮】壽考不忘。【註】長有令名，不忽然而遽盡也。　又善忘，病也。【莊子·達生篇】氣下而不上，則使人善忘。　又坐忘，無思慮也。【莊子·大宗師】回坐忘。　\n\n又【廣韻】【正韻】巫放切【集韻】【韻會】無放切，𠀤音妄。【韻會】棄忘也。【增韻】遺忘也。【周禮·地官·司刺】三宥，一曰遺忘。　又志不在也。【左傳·隱七年】鄭伯盟，歃如忘。【註】志不在于歃血也。\n\n又【韓愈·別竇司直詩】中盤進橙栗，投擲傾脯醬。歡窮悲心生，婉戀不能忘。　【說文】从心从亡。會意。"}