{"拼音": "xī", "部首": "木", "笔画数": "8", "Unicode": "6790", "page": "515", "volume": "【辰集中】【木字部】", "notes": "\n\n〔古文〕𣂔【唐韻】先擊切【集韻】【韻會】先的切【正韻】思積切，𠀤音錫。【說文】破木也。【詩·齊風】析薪如之何，非斧不克。一曰折也。　又分也。【書·堯典】厥民析。【孔安國傳】丁壯就功，老弱分析也。　又剖析。【晉·陶潛·移居詩】疑義相與析。　\n\n又【史記·律書】寅曰析木。　又國名。【書·禹貢】崐崘析支渠搜。　又地名。析城，屬冀州。　又邑名。【左傳·僖二十五年】秦取析矣。　\n\n又【尸子】虹蜺爲析翳。　\n\n又【類篇】相支切，音斯。【周禮·天官·醢人】饋食之豆𦜉析。　又草名。張揖曰：析似燕麥。　又平聲。【唐韻】息黎切。【史記·五帝紀】析支、渠廀。【索隱】作鮮支、渠搜。鮮析音相近，古讀鮮爲斯。　又息例切，音近賜。【後漢·西羌傳】濵于賜支。【註】賜支者，禹貢所謂析支者也。\n\n考證：〔【書·禹貢】析支渠搜西戎。〕　謹照原文改崐崘析支渠搜。"}