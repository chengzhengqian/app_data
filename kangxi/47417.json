{"拼音": "lù,lǘ", "部首": "鹿", "笔画数": "11", "Unicode": "9E7F", "page": "1508", "volume": "【亥集下】【鹿字部】", "notes": "\r\n\r\n【唐韻】【集韻】【韻會】【正韻】𠀤盧谷切，音祿。【說文】獸也。【玉篇】麞屬。【爾雅·釋獸】鹿牡麚牧麀，其子麛，其跡速，絕有力𪊑。【埤雅】仙獸也。牡者有角。【字統】鹿性驚防，羣居分背而食，環角向外以備人物之害。【易·屯卦】卽鹿無虞，惟入于林中。【疏】卽鹿若無虞官，虛入林木中，必不得鹿。【詩·小雅】呦呦鹿鳴。　又鹿蜀，獸名。見【山海經】。　又鉅鹿，郡名。【前漢·地理志】鉅鹿，卽禹貢大陸。○按今屬順德府。　又獲鹿、束鹿，𠀤縣名。【唐書·地理志】隋鹿泉，唐攺獲鹿。隋鹿城，唐攺束鹿。　又地名。【左傳·僖二十四年】出于五鹿。【註】在今衞縣西北。　又山名。涿鹿在上谷。白鹿在荆州。鹿門舊名蘇嶺山，在襄陽。沙鹿在晉平陽元城縣東。　又鹿門，關名。【左傳·襄二十四年】臧紇斬鹿門之關以出。【註】魯南城東門。　又臺名。【書·武成】散鹿臺之財。【薛瓚曰】在朝歌城。　又衡鹿，官名。【左傳·昭二十年】山林之木，衡鹿守之。　又囷鹿。【吳語】大荒薦饑，市無赤米，而囷鹿空虛。【註】先儒以圓曰囷，方曰鹿。囷，聚也，亦散也。鹿善聚善散。故囷謂鹿。俗作簏。　又鹿車小車也。【風俗通】鹿車小，裁容一鹿。　又酒器。【魯相韓敕修孔廟禮器𥓓】有雷洗觴觚，爵鹿柤梪。　又縷鹿，婦人冠名。見【蔡邕·獨斷】。　又鹿豆。【爾雅·釋草】蔨，鹿𧆑，其實莥。【註】今鹿豆也。　又活鹿，鹿蹄，鹿腸，鹿首，鹿麻，𠀤草名。見【本草綱目】。　又與麓通。【詩·大雅】瞻彼旱麓，棒楛濟濟。【周語】作旱鹿。　又姓。【正字通】漢鹿旗，明鹿麟。又五鹿，複姓。漢有五鹿充宗。　又鹿鹿，與錄錄通。【前漢·蕭曹傳贊】錄錄未有奇節。【註】錄錄，猶鹿鹿也。亦作碌碌。又作陸陸。　\n\r\n又【荀子·成相篇】剄以獨鹿，棄之江。【註】獨鹿，與屬鏤同。"}