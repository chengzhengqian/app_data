{"拼音": "yā,yá,yǎ", "部首": "隹", "笔画数": "12", "Unicode": "96C5", "page": "1365", "volume": "【戌集中】【隹字部】", "notes": "\r\n\r\n【唐韻】烏加切【集韻】於加切，𠀤音丫。【說文】楚烏也。一名鸒，一名𤰞居。秦謂之雅。从隹从牙。【註】徐鉉曰：今俗別作鴉，非是。　【集韻】亦作鴉鵶。　\n\r\n又【小爾雅】小而腹下白，不反哺者謂之雅烏。　\n\r\n又【唐韻】五下切【集韻】【韻會】【正韻】語下切，𠀤音庌。義同。　\n\r\n又【玉篇】正也。【爾雅疏】雅，正也。【周禮·春官·大師】敎六詩：曰風、曰賦、曰比、曰興、曰雅、曰頌。【註】雅，正也。言今之正者，以爲後世法。　\n\r\n又【詩·小雅】以雅以南。【箋】雅，萬舞也。周樂尙武，故謂萬舞爲雅。雅，正也。　\n\r\n又【論語】子所雅言。【註】孔曰：雅言，正言也。【朱註】雅，常也。　\n\r\n又【玉篇】儀也，嫻雅也。【史記·司馬相如傳】從車騎，雍容閒雅甚都。　\n\r\n又【玉篇】素也。【史記·張耳𨻰餘傳】張耳雅遊。【註】韋昭曰：雅，素也。　\n\r\n又【史記·淮南王傳】天子以伍被雅辭，多引漢之美。【後漢·竇后紀】及見雅以爲美。　又樂名。【周禮·春官·笙師】應雅。【註】雅，狀如漆筩而弇口，大二圍，長五尺六寸，以羊韋鞔之，有兩紐疏畫。　又酒器名。【東觀漢記】今日歲首，請上雅壽。【註】雅，酒閜也。別作㿿。　又姓。【正字通】元詩人雅㙈。　\n\r\n又【五音集韻】五加切，音牙。人名。周書有君雅，通作牙。　又叶語可切。【仲長統·述志詩】百慮何爲，至要在我。叛散五經，滅棄風雅。"}