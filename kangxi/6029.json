{"拼音": "yí", "部首": "女", "笔画数": "9", "Unicode": "59E8", "page": "260", "volume": "【丑集下】【女字部】", "notes": "\n\n【廣韻】以脂切【集韻】【韻會】【正韻】延知切，𠀤音夷。母之𡛷妹曰姨。又妻之𡛷妹同出爲姨。【詩·衞風】郉侯之姨。【左傳·莊十年】息嬀過蔡，蔡侯曰：吾姨也，止而見之。　又母同堂之𡛷妹曰堂姨。【朝野僉載】狄仁傑爲相，𠋫問盧氏堂姨。仁傑曰：表弟有何願。盧曰：老姨止一子，不欲令事女主。又十八姨，風神也。【傳異記】崔元微月夜於苑中，見諸女伴，皆殊色，煩元微每歲旦作一幡，上圖日月五星，求封家十八姨相庇。崔如其言，後風疾花飛，而苑中花不動。\n\n考證：〔【左傳·莊十年】息嬀過蔡，蔡侯曰，吾姨也，止而享之。〕　謹照原文享之改見之。"}