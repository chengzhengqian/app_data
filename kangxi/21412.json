{"拼音": "jī", "部首": "田", "笔画数": "15", "Unicode": "757F", "page": "766", "volume": "【午集上】【田字部】", "notes": "\r\n\r\n【唐韻】【集韻】【韻會】𠀤渠希切，音祈。【說文】天子千里地，以遠近言之，則曰畿。【詩·周頌】邦畿千里。【傳】畿，疆也。【周禮·地官·小司徒】九畿。【疏】王畿外仍有九畿，謂侯甸男采衞要內六服，夷鎭藩外三服，四面皆有此九畿，相去各五百里。【正字通】古者王國千里曰王畿。自是以往，每五百里爲一畿，通天下爲九畿，故因之約方千里爲一畿。　又門內曰畿。【詩·衞風】不遠伊邇，薄送我畿。【傳】畿，門內也。　又限也。【增韻】門限也。【韓愈詩】白石爲門畿。　又或作圻。【左傳·襄二十五年】天子之地一圻。【註】封圻也。當作畿。\n\r\n考證：〔【左傳·襄二十六年】天子之地一圻。〕　謹照原文二十六年改二十五年。"}