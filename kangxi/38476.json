{"拼音": "féng,páng,péng", "部首": "辵", "笔画数": "10", "Unicode": "9022", "page": "1258", "volume": "【酉集下】【辵字部】", "notes": "\r\n\r\n【唐韻】【集韻】【韻會】𠀤符容切，音縫。【說文】遇也。从辵，峯省聲。【正韻】値也。【左傳·宣三年】不逢不若。【書·洪範】子孫其逢吉。　\n\r\n又【正韻】迎也。【揚子·方言】逢、迎，逆也。自關而西。或曰迎，或曰逢。　又逆也。【前漢·東方朔傳】逢占射覆。【註】逆占事，猶言逆刺也。　又大也。【禮·儒行】衣逢掖之衣。【註】衣掖下寬大也。　又閼逢，歲名。【爾雅·釋天】太歲在甲曰閼逢。【註】言萬物鋒芒欲出，壅遏未通也。　又與縫通。【禮·玉藻】深衣縫齊倍要。【註】縫，或爲逢。　又有逢，國名。【左傳·昭二十年】有逢伯陵因之。【註】逢伯陵，殷諸侯。　又姓。齊逢丑父。　\n\r\n又【廣韻】【韻會】蒲蒙切【集韻】【正韻】蒲紅切，𠀤音蓬。鼓聲也。【詩·大雅】鼉鼓逢逄。　\n\r\n又【前漢·司馬相如傳封禪書】大漢之德，逢涌原泉。【註】逢讀若㷭，言如熢火之升，原泉之流。　又叶符方切，音房。【韓愈詩】蕭條千萬里，會合安可逢。叶上江、下鄕。◎按从夅者，音龎。从夆者，音縫、音蓬。【顏氏家訓】逄、逢之別，豈可雷同。\n\r\n考證：〔符容切，音蓬。〕　謹按逢在冬韻，蓬在東韻，逢字不音蓬，謹照廣韻逢字同音之字改爲縫。〔【爾雅·釋歲】太歲在甲曰閼逢。〕　謹照原書釋歲改釋天。"}