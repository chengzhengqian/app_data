{"拼音": "qiāng,qiǎng", "部首": "金", "笔画数": "17", "Unicode": "956A", "page": "1321", "volume": "【戌集上】【金字部】", "notes": "\r\n\r\n【廣韻】居兩切【集韻】【韻會】舉兩切【正韻】居仰切，𠀤音襁。以繈貫錢。【左思·蜀都賦】藏鏹巨萬。【註】鏹，錢貫也。【正字通】白鏹，金別名。漢食貨志，萬室之邑，藏鏹千萬。繈鏹音同義別，錢謂之鏹，以索貫錢謂之繈。字彙糸部，繈訓錢貫，引正譌，別作鏹，非。此又云以鏹貫錢，則是以錢貫錢也。韻會，鏹，通作繈，亦非。"}