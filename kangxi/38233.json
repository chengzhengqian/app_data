{"拼音": "gū", "部首": "辛", "笔画数": "12", "Unicode": "8F9C", "page": "1250", "volume": "【酉集下】【辛字部】", "notes": "\r\n\r\n〔古文〕𢩍𢻄𡱨𡲞【唐韻】古乎切【集韻】【韻會】【正韻】攻乎切，𠀤音姑。【說文】罪也。从辛古聲。【書·大禹謨】與其殺不辜，寧失不經。【周禮·夏官】以救無辜，伐有罪。　又必也。【前漢·律歷志】六律，姑洗。洗，絜也。言陽氣洗物辜絜之也。【註】辜絜，必使之絜也。　又磔也。【周禮·春官】以疈辜祭四方百物。【註】疈，披牲胷也。疈辜，披磔牲以祭也。　又障也。【後漢·靈帝紀】豪右辜榷。【註】謂障餘人賣買而自取其利也。一作辜較，義同。　又辜較，大槪也。詳車部較字註。　又月名。【爾雅·釋天】十一月爲辜。　又姓。\n\r\n考證：〔【爾雅·釋歲】十一月爲辜月。〕　謹照原文釋歲改釋天。辜下省月字。"}