{"拼音": "biāo,piāo,piǎo,piào", "部首": "水", "笔画数": "14", "Unicode": "6F02", "page": "644", "volume": "【巳集上】【水字部】", "notes": "\n\n【唐韻】匹消切【集韻】【韻會】【正韻】紕招切，𠀤音飄。【說文】漂，浮也。【書·武成】血流漂杵。　又動也。【前漢·中山靖王傳】衆煦漂山。　又與飄同。【詩·鄭風】風其漂女。【傳】漂猶吹也。　又漂漂，高飛貌。【賈誼·弔屈原賦】鳳漂漂其高逝。　又寒也。【馬融·長笛賦】正瀏漂以風洌。【註】瀏漂，淸涼貌。　\n\n又【杜篤·論都賦】漂槩朱崖。【註】漂槩，謂摩近之也。　\n\n又【集韻】𤰞遙切，音猋。與瘭同。疽病也。　\n\n又【廣韻】【集韻】【韻會】【正韻】𠀤匹妙切，音剽。水中擊絮也。【史記·淮隂侯傳】竟漂數十日。【集韻】或作𣿖。　又水名。【山海經】隗山南有山，漂水出焉。【註】漂，音票。　又漂撇，餘響少騰相擊之貌。【王褒·洞簫賦】吟氣遺響，聯緜漂撇。　\n\n又【集韻】匹沼切，音縹。義同。又浮也。　【說文】本作𤄚。【廣韻】亦作𣻔。"}