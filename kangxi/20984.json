{"拼音": "dāng", "部首": "玉", "笔画数": "17", "Unicode": "74AB", "page": "743", "volume": "【午集上】【玉字部】", "notes": "\r\n\r\n【唐韻】【集韻】【韻會】【正韻】𠀤都郞切，音當。【說文】華飾也。　\n\r\n又【廣韻】耳珠。【集韻】充耳也。【古詩·爲焦仲卿妻作】腰若流紈素，耳著明月璫。　\n\r\n又【前漢·宦者傳】秦漢中常侍參用士人冠，皆銀璫左貂。明帝攺金璫右貂，悉用奄人爲之。【後漢·輿服志】中常侍冠加黃金璫，附蟬爲文，貂尾爲飾。　又璧璫。【前漢·司馬相如傳】華榱璧璫。【師古註】璧璫以玉爲椽頭。當卽所謂璇題，玉題者也。一曰以玉飾瓦之當也。【文選·班固·西都賦】裁金璧以飾璫。【註】璫，椽頭飾也。　又金琅璫，鈴鐸也。【杜甫詩】夜深殿突兀，風動金琅璫。【正韻】亦作鋃鐺。　又丁璫，玉佩聲。【詩緝】玉佩鳴丁璫。【韻會】一作丁當。一作丁東。　又琅璫，鎖也。詳琅字註。　又草名。【詩·周南·采采卷耳疏】卷耳如婦人耳中璫。今或謂之耳璫。"}