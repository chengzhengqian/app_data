{"拼音": "yá,yú,yǔ,yù", "部首": "行", "笔画数": "13", "Unicode": "8859", "page": "1109", "volume": "【申集下】【行字部】", "notes": "\r\n\r\n【唐韻】五加切【集韻】【韻會】牛加切，𠀤音牙。【廣韻】衙府。【類篇】古者軍行有衙，尊者所在，後人因以所治爲衙。　\n\r\n又【玉篇】衙。參也。【篇海】早晚衙集也。　\n\r\n又【唐書·儀衞志】唐制，天子居曰衙。　又地名。【史記·秦本紀註】《地理志》，馮翊有衙縣。　又姓。【通志·氏族略】衙氏，嬴姓，秦穆公子食采于衙，因氏焉。漢有長平令衙卿。【晉書·惠帝紀】河閒王顒遣將衙博擊李特于蜀。　\n\r\n又【廣韻】語居切，音魚。衙衙，行貌。【宋玉·九辨】導飛廉之衙衙。　\n\r\n又【玉篇】疎遠貌。　\n\r\n又【韻補】牛何切，叶音俄。【韓愈詩】頷頭可其奏，送以紫玉珂。詆欺劉天子，正晝溺殿衙。終篇並用歌韻。　\n\r\n又【集韻】偶舉切，音語。義同。　又牛據切，音御。同禦，止也。　\n\r\n又【正字通】入禡韻，音迓。與迓同。"}