{"拼音": "róng", "部首": "虫", "笔画数": "16", "Unicode": "878D", "page": "1092", "volume": "【申集中】【虫字部】", "notes": "\r\n\r\n【唐韻】以戎切【集韻】【韻會】余中切【正韻】以中切，𠀤音瀜。【說文】炊氣上出也。【徐曰】鎔也，氣上融散也。　又和也。【左傳·隱元年】其樂也融融。　又長也。【爾雅疏】宋衞荆吳之閒曰融駿者，長大也。　又明也。【詩·大雅】昭明有融。【註】融，明之盛者。　又朗也。【左傳·昭五年】明夷之謙，明而未融。【註】融，朗也。【孔疏】融是大明，故爲朗也。　又州名。【韻會】隋置融州，屬桂林郡。　\n\r\n又【爾雅·釋丘】再成銳上爲融丘。【註】纖頂者。　\n\r\n又【左傳註】東北曰融風。　又祝融，神名。【禮·月令】其神祝融。【註】顓頊氏之子犂，爲火官。　又姓。【通志·氏族略】祝融氏之後也。　通作䑣。【後漢·張衡·思幸賦】展曳曳以䑣䑣。　【集韻】籀作𧖓。"}