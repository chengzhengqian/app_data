{"拼音": "mán", "部首": "虫", "笔画数": "25", "Unicode": "883B", "page": "1104", "volume": "【申集中】【虫字部】", "notes": "\r\n\r\n【唐韻】莫還切【集韻】【韻會】【正韻】謨還切，𠀤音獌。【玉篇】南夷名。【書·禹貢】三百里蠻。【傳】以文德蠻來之不制以法。【周禮·夏官·大司馬】又其外，方五百里曰蠻畿。【疏】蠻者縻也，縻繫之以政敎也。【班固·東都賦】外綏百蠻。【唐書·南蠻傳】有十姓白蠻，五姓烏蠻。　又綿蠻，鳥聲。【詩·大雅】綿蠻黃鳥。　又蠻蠻，鳥名。【山海經】崇吾之山有鳥焉，其狀如鳧而一翼一目，相得乃飛，名曰蠻蠻。　又水名。【戰國策】灓水齧其墓。《春秋後語》作蠻水。　又雷名。【道書】五雷，五曰蠻雷。　又姓。【通志·氏族略】蠻氏芈姓，荆楚之後因氏焉。　\n\r\n又【韻補】彌鄰切，音民。【班固·東都賦】外綏百蠻。叶上珍字韻。　\n\r\n又【古音攷】叶音眠。【曹植·王粲誄】翕然鳳舉，遠竄荆蠻。身窮志達，居鄙行鮮。"}