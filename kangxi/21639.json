{"拼音": "cī,jì,zhài,zī", "部首": "疒", "笔画数": "11", "Unicode": "75B5", "page": "770", "volume": "【午集中】【疒字部】", "notes": "\r\n\r\n【唐韻】疾咨切【集韻】【韻會】才支切【正韻】才資切，𠀤音玼。【說文】病也。【易·繫辭】悔吝者言乎其小疵也。【疏】言說此卦爻有小疵病也。【左傳·僖七年】予取予求，不女疵瑕也。【注】不以女為罪釁。【前漢·景十三王傳】今或無罪，為臣下所侵辱，有司吹毛求疵。【注】病也。　又木名。【爾雅·釋木】榆無疵。　\n\r\n又【韻會】亦作玼。【後漢·黃憲傳】去玼吝。　又或作呰。【前漢·翟義傳】王莽大誥，故知我國有呰災。\n\r\n又【敘傳】閹尹之呰。　又人名。【史記·楚世家】少子執疵為越章王。\n\r\n又【趙世家】趙疵與秦戰敗。　\n\r\n又【集韻】將支切，音貲。𤰞疵，佞人貌。【史記·日者傳】𤰞疵而前，孅趨而言。【注】疵，音貲。　又水鳥。【司馬相如·上林賦】箴疵鵁盧。【釋文】疵，音資。【注】張揖曰：箴疵似魚虎而倉黑色。　\n\r\n又【集韻】仕懈切，音㾹。同睚。眦睚，恨視。　\n\r\n又【集韻】才詣切，音嚌。病也。又短也。　\n\r\n又【集韻】蔣氏切【正韻】祖似切，𠀤音紫。毀也。【荀子·不苟篇】非毀疵也。【注】或曰讀為訾。"}