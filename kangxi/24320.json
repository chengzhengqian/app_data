{"拼音": "lèi", "部首": "示", "笔画数": "23", "Unicode": "79B7", "page": "847", "volume": "【午集下】【示字部】", "notes": "\r\n\r\n【唐韻】【韻會】【正韻】𠀤力遂切，音類。【說文】以事類祭天神。【爾雅】作禷，經傳多作類。【書·舜典】肆類于上帝。　又師祭。【禮·王制】天子將出征，類乎上帝。【詩·大雅】是類是禡。【傳】於內曰類，於野曰禡。○按《周禮·小宗伯》：凡天地之大烖，類社稷宗廟，則爲位。《鄭註》：禱祈禮輕，類者依其正禮而爲之。則知凡言類者，皆謂依事類而爲之，如郊祀爲祭天之常祭，今非常祭，而亦依郊祀爲之，則曰類，非有專稱，故許愼釋之以事類祭天神也。　本作𥜛。"}