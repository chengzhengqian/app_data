{"拼音": "xùn", "部首": "己", "笔画数": "12", "Unicode": "5DFD", "page": "327", "volume": "【寅集中】【己字部】", "notes": "\n\n〔古文〕𢁅【唐韻】【集韻】【韻會】【正韻】𠀤蘇困切，音遜。【說文】本作𢌴，具也。篆文作巽。【徐鉉曰】庶物皆具，丌以薦之。　\n\n又【玉篇】卦名。【韻會】巽，入也。柔也，𤰞也。【易·巽卦疏】巽者，𤰞順之名。說卦云：巽，入也。蓋以巽是象風之卦，風行無所不入，故以入爲訓。若施之於人事，能自𤰞巽者，亦無所不容。然巽之爲義，以𤰞順爲體，以容入爲用，故受巽名矣。　又與遜通。【書·堯典】汝能庸命巽朕位。【釋文】巽，讓也。【集傳】巽遜古通用。　\n\n又【五音集韻】雛睆切，音撰。持也。　\n\n又【韻補】叶須閏切，音濬。【易·蒙卦】童蒙之吉，順以巽也。叶下順。　又叶須絹切，選去聲。【易·家人】六二之吉，順以巽也。叶上變。"}