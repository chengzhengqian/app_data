{"拼音": "cí", "部首": "艸", "笔画数": "9", "Unicode": "8328", "page": "1028", "volume": "【申集上】【艸字部】", "notes": "\r\n\r\n【唐韻】疾資切【集韻】【韻會】【正韻】才資切，𠀤音薋。【說文】以茅蓋屋。【釋名】茨，次也，次草爲之也。【書·梓材】惟其塗塈茨。【周禮·夏官·圉師】茨牆則剪闔。【莊子·讓王篇】原憲居魯，環堵之室，茨以生草。　\n\r\n又【詩·鄘風】牆有茨。【註】蒺藜也。【爾雅·釋草】茨，蒺藜。【註】布地蔓生，細葉，子有三角，刺人。　\n\r\n又【酉陽雜俎】沙州，飼馬以茨、萁。　\n\r\n又【博雅】積也，聚也。【詩·小雅】曾孫之稼，如茨如梁。　又山名。【莊子·徐無鬼】黃帝將見大隗于具茨之山。　又姓。【後漢·衞颯傳】南陽茨充代颯爲桂陽太守。"}