{"拼音": "qiǎn,qiàn", "部首": "辵", "笔画数": "13", "Unicode": "9063", "page": "1263", "volume": "【酉集下】【辵字部】", "notes": "\r\n\r\n【廣韻】【集韻】去演切【正韻】驅演切，𠀤音繾。【說文】縱也。【廣韻】送也。【儀禮·旣夕】書遣于策。【註】遣，猶送也。　\n\r\n又【正韻】祛也，逐也，發也。【左傳·僖二十三年】姜氏與子犯謀，醉而遣之。【前漢·孔光傳】遣歸故郡。　\n\r\n又【廣韻】去戰切【集韻】【韻會】【正韻】詰戰切，𠀤繾去聲。【廣韻】人臣賜車馬曰遣車。【正韻】將葬而祭曰遣奠。旣祭，乃包牲體，載之以車，隨柩而行，曰遣車。【禮·檀弓】遣車一乗。【註】人臣賜車馬者，乃得有遣車。"}