{"拼音": "jū", "部首": "犬", "笔画数": "8", "Unicode": "72D9", "page": "709", "volume": "【巳集下】【犬字部】", "notes": "\n\n【唐韻】親去切【集韻】【韻會】【正韻】七慮切，𠀤音覻。【說文】玃屬。从犬，且聲。【戰國策】兵固天下之狙喜也。【註】狙，玃屬而狡黠，言兵家如之而可喜。　\n\n又【管子·七臣七主篇】從狙而好小察。【註】狙，伺也，謂旣任臣有所爲，必從而伺之。【史記·留侯世家】良與客狙擊秦皇帝博浪沙中。【註】服虔曰：狙，伺𠋫也。七預反。應劭云：狙，伺也。一云伏伺也。狙之伺物，必伏而𠋫之，故今云狙𠋫是也。　\n\n又【說文】一曰狙，犬也。暫齧人者。一曰犬不齧人也。　\n\n又【集韻】莊助切，音詛。猿類。【莊子·齊物論】狙公賦芧。朝三而暮四，衆狙皆怒。曰然則朝四而暮三，衆狙皆悅。\n\n又【徐無鬼】吳王浮于江，登于狙之山，衆狙見之，恂然棄而走。　\n\n又【廣韻】【韻會】七余切【集韻】千余切，𠀤音疽。【廣韻】猿也。【集韻】猨屬。　\n\n又【前漢·諸侯王表】騁狙詐之兵。【註】應劭曰：狙，伺也。音若蛆。師古：音千絮反。　\n\n又【山海經】倚帝之山有獸，如鼣鼠，白耳白喙，名曰狙如。【註】狙如鼠，耳銳喙。　\n\n又【集韻】【正韻】𠀤子余切，音苴。猿屬。　\n\n又【山海經】北號之山，有獸焉，其狀如狼，赤首而鼠目。其音如豚，名曰猲狙。【註】郭璞曰：猲狙，音葛苴。◎按韻書引山海經，皆作獦狚。\n\n考證：〔【前漢·宣帝紀】騁狙詐之兵。【註】應劭曰，狙，伺也。若蛆反。〕　謹按宣帝紀無此文。謹照原文宣帝紀改諸侯王表。若蛆反改音若蛆。"}