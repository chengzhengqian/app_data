{"拼音": "cā,cài,sà", "部首": "艸", "笔画数": "14", "Unicode": "8521", "page": "1055", "volume": "【申集上】【艸字部】", "notes": "\r\n\r\n〔古文〕𣞖【唐韻】倉大切【集韻】【類篇】七蓋切，𠀤音䌨。【說文】草也。【玉篇】草芥也。草際也。　\n\r\n又【論語】臧文仲居蔡。【何晏註】蔡，國君之守龜，出蔡地，因以爲名焉。　又山名。【書·禹貢】蔡蒙旅平。【疏】蔡，山名。　\n\r\n又【禹貢】二百里蔡。【傳】蔡，法也。法三百里而差𥳑。　又國名。【書·蔡仲之命疏】成王命蔡叔之子踐諸侯之位，作蔡仲之命。　又姓。【史記】蔡澤，古作祭，【左傳】祭仲，【國語】祭公謀父，【後漢書】祭遵俱作蔡。　\n\r\n又【集韻】七曷切，音攃。【前漢·李廣利傳】昧蔡爲宛王。　又桑割切，音薩。放也。【左傳·昭元年】周公殺管叔而蔡蔡叔。【韻會】本作𥻦，言放之若散米。今作蔡。　\n\r\n又【韻補】叶子例切，音祭。【王褒·九懷】水躍兮余旌，繼以兮微蔡。雲旗兮電騖，倏忽兮容裔。"}