{"拼音": "yuàn", "部首": "頁", "笔画数": "19", "Unicode": "9858", "page": "1407", "volume": "【戌集下】【頁字部】", "notes": "\r\n\r\n〔古文〕𩕾【唐韻】魚怨切【集韻】【韻會】虞怨切，𠀤音愿。【說文】大頭也。　\n\r\n又【爾雅·釋詁】思也。【疏】欲思也。【廣雅】欲也。【書·大禹謨】敬修其可願。　\n\r\n又【正韻】顗望也。【禮·少儀】不願于大家。【疏】謂見彼富大不可願效之也。　又羡慕也。【禮·祭義】國人稱願肰曰：幸哉，有子如此，所謂孝也已。　又每也。【詩·邶風】願言思子，中心養養。【傳】願，每也。【疏】每有所言，思此二子，中心養養然不知所定。　\n\r\n又【集韻】五遠切，音阮。面短貌。　又叶上聲。【詩·鄭風】有美一人，淸揚婉兮。邂逅相遇，適我願兮。\n\r\n又【劉向·九歎】河水淫淫，情所願兮。顧瞻郢路，終不返矣。◎按願字去聲，亦叶上聲。至訓面短，則止有阮字一音。\n\r\n考證：〔【禮·祭儀】國人稱願肰曰〕　謹照原文祭儀改祭義。"}