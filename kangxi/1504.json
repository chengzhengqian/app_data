{"拼音": "yě", "部首": "冫", "笔画数": "7", "Unicode": "51B6", "page": "131", "volume": "【子集下】【冫字部】", "notes": "\n\n【唐韻】羊者切【集韻】【韻會】【正韻】以者切，𠀤音野。【說文】消也。从仌，台聲。【三蒼】冶，銷也。遭熱卽流，遇冷卽合。與冰同志，故字从冰。【正韻】鎔也，銷也，鑄也。【韻會】爐鑄謂之冶。引尸子，蚩尤造九冶。又鑄匠曰冶。【前漢·董仲舒傳】金之在鎔，惟冶者之所鑄。又妖冶。【說文】女態。【易·繫辭】冶容誨淫。【正韻】裝飾也。又姓。【廣韻】左傳，衞大夫冶厪。\n\n又【玉篇】公冶，複姓。又江南有梅根冶。【宋書·百官志】江南有梅根及冶塘二冶。【庾信·枯樹賦】南陵以梅根作冶。【孟浩然詩】火熾梅根冶。○按此皆晉時冶官所居。楊愼謂冶卽野字，非。　\n\n又【韻補】叶演女切，音與。【齊·武帝·估客樂詩】昔經樊鄧役，阻潮梅根冶。深懷悵往事，意滿辭不敘。又叶鄔果切，音婐。容也。【謝惠連詩】酈生無文章，西施整妖冶。胡爲空耿介，悲哉君志瑣。"}