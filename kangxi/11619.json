{"拼音": "qiáo,sháo,zhāo", "部首": "手", "笔画数": "8", "Unicode": "62DB", "page": "427", "volume": "【卯集中】【手字部】", "notes": "\n\n【唐韻】止遙切【集韻】【韻會】【正韻】之遙切，𠀤音昭。【說文】手呼也。【詩·邶風】招招舟子。【傳】招招，號召之貌。【疏】號召必手招之。王逸云：以手曰招，以口曰召也。　\n\n又【廣韻】來之也。【書·說命】旁招俊乂。　又求也。【前漢·季布傳】辨士曹丘生數招權顧金錢。【註】招求貴人威權，因以請託也。　又𦊰也。【孟子】旣入其苙，又從而招之。【註】招，羈其足也。　又姓。漢大鴻臚招猛。　\n\n又【集韻】【韻會】時饒切【正韻】時昭切，𠀤音韶。【前漢·禮樂志】體招搖，若永望。【註】招搖，申動貌。　又與韶㲈通。【史記·帝舜紀】禹乃興九招之樂。【註】卽舜樂，簫韶九成，故曰九招。【左傳·昭十二年】祭公謀父作祈招之詩。　\n\n又【集韻】【韻會】【正韻】𠀤祁堯切，音翹。舉也。【周語】好盡言以招人過。【前漢·𨻰項傳贊】招八州而朝同列。　又揭也。【莊子·騈拇篇】有虞氏招仁義以撓天下。　又叶之笑切，音照。【蔡邕·郭有道𥓓】赫赫三事，幾行其招。委辭召貢，保此淸妙。　又叶之由切。音周。【韓愈·祭𥠇員外文】於後八年，君從杜侯。我時在洛，亦應其招。"}