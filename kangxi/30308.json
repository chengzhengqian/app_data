{"拼音": "lì", "部首": "艸", "笔画数": "9", "Unicode": "8318", "page": "1027", "volume": "【申集上】【艸字部】", "notes": "\r\n\r\n【唐韻】【集韻】𠀤力智切，音麗。【說文】草也，似蒲而小，根可作刷。【禮·月令】荔挺出。【註】馬䪥也。　\n\r\n又【屈原·離騷】貫薜荔之落蘂。【註】薜荔，香草也。　\n\r\n又【山海經】小華之山，其草有萆荔，狀如烏韭而生于石上。　又宮名。【三輔黃圖】扶荔宮，在上林苑中。　又國名。【史記·六國年表】秦伐大荔。【括地志】今朝邑縣東，故王城，卽大荔王城。　又姓。【通志·氏族略】有荔菲氏，隋荔菲雄。　又荔枝，樹名。【南方草木狀】荔枝，樹高五六丈，靑花朱實，實大如雞子。【西京雜記】尉佗獻高祖鮫魚荔枝。【左思·蜀都賦】側生荔支。　又荔浦，地名。【前漢·地理志】蒼梧郡荔浦。　又通離。【司馬相如·上林賦】荅遝荔支。【干祿字書】離支，俗作荔枝。"}