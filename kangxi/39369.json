{"拼音": "hù,tuó,yí,yǐ", "部首": "酉", "笔画数": "10", "Unicode": "914F", "page": "1280", "volume": "【酉集下】【酉字部】", "notes": "\r\n\r\n【廣韻】弋支切【集韻】【韻會】余支切【正韻】延知切，𠀤音移。【玉篇】米酒也，甜也，淸酒也。【韻會】飮也。【禮·內則】黍酏。【註】以黍爲粥也。【又】饘酏。【註】饘，厚粥。酏，薄粥。賈逵曰：酏爲粥淸。淸者，粥而去米也。【又】羞糗餌粉酏。【註】酏，當讀如餈。餈，稻餠也。炊米擣之，以豆爲粉，糝餈上也。【周禮·天官·酒正】辨四飮之物，四曰酏。【註】酏，今之粥。《內則》有黍酏。酏，飮粥稀者之淸也。\n\r\n又【醢人】羞豆之實，酏食糝食。【註】鄭司農云：酏食，以酒酏爲餠。康成謂：酏，𩜾也。內則曰：取稻米舉糔溲之，小切狼臅膏，以與稻米爲𩜾。【正字通】酏是粥，非豆實也。或曰酏有二，周禮四飮、六飮之酏，卽內則所謂飮酏，酏之正義也。羞豆之酏食，卽內則所謂粉酏，以豆薦者也。　\n\r\n又【唐韻】移爾切【集韻】【韻會】演爾切【正韻】養里切，𠀤音匜。義同。【說文】黍酒也。一曰甜也。◎按說文訓黍酒，玉篇訓米酒，俱卽今之粥也。詳考內則、周禮，無獨訓爲酒者。　\n\r\n又【正韻】諸延切，音饘。引《禮記》稻米爲酏。〇按《禮記》酏訓爲饘，非音饘也。正韻誤。　【集韻】或作𨠑、𨡪。"}