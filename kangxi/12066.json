{"拼音": "dī,dǐ,shí,tí", "部首": "手", "笔画数": "12", "Unicode": "63D0", "page": "441", "volume": "【卯集中】【手字部】", "notes": "\n\n【唐韻】【正韻】杜奚切【集韻】【韻會】田黎切，𠀤音題。【說文】挈也。【詩·大雅】匪面命之，言提其耳。【禮·曲禮】凡奉者當心，提者當帶。【疏】屈臂當帶，而提挈其物。　又舉也。【周禮·夏官·田僕】凡田，王提馬而走。【前漢·𠛬法志】一同百里，提封萬井。【註】提封者，大舉其封疆也。　又鼓名。【周禮·夏官·大司馬】師帥執提。【註】馬上鼓，有曲木提持鼓立馬髦上者，故謂之提。　又攝提，星名。【史記·天官書】大角兩傍各有三星。鼎足句之曰攝提，直斗杓所指，以建時節。【註】攝提之爲言提攜也。提斗攜角，以接於下也。　又挾提，箸名。【禮·曲禮】羹之有菜者用梜。【註】今人或謂箸爲梜提。　又提提，安諦也。與媞同。【詩·魏風】好人提提。【疏】行步安舒而審諦也。　又菩提，梵語。猶華言正道也。　又浮屠所居曰招提。梵言拓鬬提奢，華言四方生物也。後魏創立伽藍，爲拓提境。俗譌拓爲招。【杜甫詩】已從招提遊，更宿招提境。　又偏提，酌酒壷也。【拾遺記】唐元和閒謂之注子，後仇士良惡其名同鄭注，乃去柄安繫，名曰偏提。　\n\n又【集韻】市之切【正韻】辰之切，𠀤音時。朱提，縣名。【前漢·食貨志】朱提銀，重八兩爲一流。【註】朱提縣屬犍爲，出善銀。北方人名𠤎曰提。　\n\n又【唐韻】是支切【集韻】【韻會】常支切，𠀤音匙。鳥羣聚貌。【詩·小雅】弁彼鸒斯，歸飛提提。【集韻】或作𦑡。　\n\n又【唐韻】都禮切【集韻】【韻會】典禮切，𠀤音底。絕也。【禮·少儀】牛羊之肺，離而不提心。【註】刲離之不絕中央少者，使易絕以祭耳。　又擲也。【戰國策】侍醫夏無且，以其所奉藥囊提荆軻。【史記·絳侯世家】太后以冒絮提文帝。【索隱】服虔提音弟。蕭該音底。蕭音爲得。　\n\n又【集韻】【韻會】【正韻】𠀤大計切，音第。見上史記註。\n\n又【漢書·音義】同。\n\n考證：〔【史記·絳侯世家】太后以冒絮提文帝。【註】徐廣服虔提音弟。〕　謹照原文將註徐廣三字改爲索隱。"}