{"拼音": "jì,qí", "部首": "馬", "笔画数": "18", "Unicode": "9A0E", "page": "1440", "volume": "【亥集上】【馬字部】", "notes": "\r\n\r\n【唐韻】【集韻】【韻會】渠羈切【正韻】渠宜切，𠀤音奇。【說文】跨馬也。【䆁名】騎，支也，兩脚支別也。　\n\r\n又【廣韻】【集韻】【韻會】【正韻】𠀤奇寄切，音芰。義同。　\n\r\n又【增韻】馬軍曰騎。【禮·曲禮】前有車騎。【疏】古人不騎馬，故經典無言騎。今言騎，是周末時禮。【能攺齋漫錄】左傳昭二十五年，左師展將以公乗馬而歸。劉炫謂欲與公單騎而歸，此騎馬之漸也。【正字通】古者服牛乗馬，馬以駕車，不言單騎。至六國時，始有單騎，蘇秦所謂車千乗，騎萬匹是也。　又票騎，官名。【前漢·武帝紀】以霍去病爲票騎將軍。【註】位三司，品秩同大將軍。　又旄頭騎。【漢官儀】舊選羽林爲旄頭，被髮先驅。或云：旄頭騎自秦始。　又飛騎。【正字通】唐貞觀中擇膂力驍捷善射者，謂之飛騎。衣五色袍，乗六閑馬，每上出遊幸，從駕行。　又姓。【戰國策】燕將騎劫。\n\r\n考證：〔【逸雅】騎，支也。〕　謹照原書逸雅改䆁名。〔【禮·曲禮】前有車騎。【註】古人不騎馬。〕　謹照原書註改疏。"}