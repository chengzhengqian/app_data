{"拼音": "chuáng,zhuàng,zhuàng", "部首": "巾", "笔画数": "15", "Unicode": "5E62", "page": "337", "volume": "【寅集中】【巾字部】", "notes": "\n\n【唐韻】宅江切【集韻】【韻會】傳江切，𠀤音橦。【說文】旌旗之屬。【揚子·方言】翿幢，翳也。楚曰翿，關西關東皆曰幢。【釋名】幢，童也，其貌童童也。【前漢·韓延壽傳】建幢棨，植羽葆。【註】晉灼曰：幢，旌幢也。師古曰：幢，麾也。　\n\n又【廣韻】直降切【集韻】丈降切，𠀤音䡴。【廣韻】后妃車𨏥。【釋名】幢，容也，施之車蓋童童然，以隱蔽形容也。　\n\n又【韻會】徒東切，音同。【張衡·東京賦】設業設虡，宮縣金鏞。鼖鼓路鼗，樹羽幢幢。【註】幢幢，羽貌。　又通作潼。【集韻】潼容，車幨帷也。或从巾。"}