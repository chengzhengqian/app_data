{"拼音": "jiàn", "部首": "金", "笔画数": "22", "Unicode": "9451", "page": "1325", "volume": "【戌集上】【金字部】", "notes": "\r\n\r\n【唐韻】革懺切【集韻】【韻會】居懺切，𠀤音監。【說文】大盆也。　\n\r\n又【說文】鑑諸，可以取明水於月。【周禮·秋官·司烜氏】以鑒取明水於月。【註】鑒，鏡屬。取水者，世謂之方諸。　\n\r\n又【廣韻】鏡也。【左傳·莊二十一年】王以后之鞶鑑予之。【註】鑑，工暫反，鏡也。【文子·符書篇】人舉其疵則怨，鑑見其醜則自善，以鑑無心故也。　\n\r\n又【廣韻】照也。【左傳·昭二十八年】光可以鑑。【吳語】王盍亦鑑于人，無鑑于水。　\n\r\n又【廣韻】誡也。【正字通】考觀古今成敗爲法戒者，皆曰鑑。因鑑能照物取義。【唐書·張九齡傳】𤣥宗千秋節，九齡述前興廢之原，爲書五卷，號千秋金鑑錄，以申諷諭。【宋史·司馬光傳】光編年史，名資治通鑑。　\n\r\n又【韻會】通作監。【書·泰誓】厥監惟不遠，在彼夏王。\n\r\n又【酒誥】人無于水監，當于民監。　又鑒寐，假寐也。【齊武帝詔】永思民瘼，弗忘鑒寐。【梁武帝詔】興言夕惕，無忘鑒寐。　\n\r\n又【廣韻】【正韻】古銜切【集韻】居銜切【韻會】居咸切，𠀤監平聲。義同。　\n\r\n又【集韻】胡暫切，音𤑃。陶器，如甀大口，以盛冰。【正字通】冰鑑，盛冰器。上體如斗，有疏稜。鏤底如風窗，承以大盤，置食于上，設冰于盤，使寒氣通徹，以禦暑。【周禮·天官·凌人】春始治鑑。【註】鑑，如甀大口，以盛冰，置食物于中，以禦溫氣，春而始治之。【疏】漢時名爲甀，卽今之甕是也。【釋文】胡暫反。本或作監。【又】祭祀共冰鑑。　\n\r\n又【集韻】胡懺切。與㽉同。【博雅】瓽𤬪，㽉也。　\n\r\n又【韻補】叶經𩃓切，音見。【張衡·七辯】淑性窈窕，秀色美豔。鬒髮𤣥髻，光可以鑑。\n\r\n考證：〔【君奭】人無于水監，當于民監。〕　謹照原書君奭改酒誥。"}