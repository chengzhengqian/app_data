{"拼音": "máo", "部首": "髟", "笔画数": "15", "Unicode": "9AF3", "page": "1453", "volume": "【亥集上】【髟字部】", "notes": "\r\n\r\n【廣韻】莫浮切【集韻】【韻會】迷浮切，𠀤音謀。【說文】與𩭾同。【書·牧誓】及庸蜀羌髳微盧彭濮人。【傳】八國皆屬文王者，髳微在巴蜀。【詩·小雅·角弓疏】髳，髦音義同。詳髦字註。　\n\r\n又【集韻】謨袍切，音毛。義同。　\n\r\n又【廣韻】【正韻】莫紅切【集韻】【韻會】謨蓬切，𠀤音蒙。【爾雅·釋詁】覭髳，茀離也。【註】謂草木叢茸翳薈。　又叶蒙晡切，音模。【柳宗元·劒門銘】界山爲門，環于蜀都，叢險積貨，混幷羌髳。"}