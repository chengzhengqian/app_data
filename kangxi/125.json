{"拼音": "yǐ", "部首": "乙", "笔画数": "1", "Unicode": "4E59", "page": "83", "volume": "【子集上】【乙字部】", "notes": "\n\n【唐韻】於筆切【集韻】億姞切【韻會】【正韻】益悉切，𠀤音鳦。十幹名。東方木行也。【爾雅·釋天】太歲在乙曰旃蒙。月在乙曰橘。【前漢·律歷志】奮軋於乙。【京房易傳】乙，屈也。　又凡讀書，以筆志其止處曰乙。【史記·東方朔傳】朔初上書，人主從上方讀之，止輒乙其處，讀三月乃盡。　又唐試士式，塗幾字，乙幾字。抹去譌字曰塗，字有遺脫，句其旁而增之曰乙。　\n\n又【太乙數】有君基太乙，五福太乙諸名。　\n\n又【前漢·藝文志】有天乙三篇。【註】天乙謂湯，其言非殷時，皆假託也。　又姓。漢南郡大守乙世，前燕護軍乙逸，明乙瑄，乙山。　\n\n又【爾雅·釋魚】魚腸謂之乙。【禮·內則】魚去乙。【註】魚餒必自腸始，形屈如乙字。一說魚腮骨，在目旁，如篆文乙，食之鯁不可出，去之乃食。　\n\n又【茅亭客話】虎有威如乙字，長三寸許，在脅兩旁皮下，取得佩之，臨官而能威衆。無官佩之，無憎疾者。【蘇軾詩】得如虎挾乙。"}