{"拼音": "mǔ", "部首": "田", "笔画数": "7", "Unicode": "4EA9", "page": "761", "volume": "【午集上】【田字部】", "notes": "\r\n\r\n〔古文〕𤱑【唐韻】莫厚切【集韻】【韻會】莫後切，𠀤謀上聲。司馬法，六尺爲步，步百爲畝。泰孝公制，二百四十步爲畝。宋程頤曰：古者百畝，止當今之四十畝。今之百畝，當古之二百五十畝。【書·盤庚】惰農自安，不昬作勞，不服田畝。【詩·小雅】南東其畝。【朱註】畝，壟也。　又丘名。【爾雅·釋地】如畝畝丘。【註】丘有隴界，如田畝。【釋名】畝丘，丘體滿一畝之地也。【詩·小雅】楊園之道，猗于畝丘。【傳】畝丘，丘名。　又地名。【左傳·桓二年】晉𥠇侯之夫人姜氏，以條之役生太子，命之曰仇。其弟以千畝之戰生，命之曰成師。【註】西河界休縣南有地，名千畝。　\n\r\n又【韻補】叶莫補切，模上聲。【班固·西都賦】士食舊德之名氏，農服先疇之畎畝。商循族世之所鬻，工用高曾之規矩。　又叶滿彼切，眉上聲。【詩·豳風】饁彼南畝，田畯至喜。【屈原·離騷】余旣滋蘭之九畹兮，又樹蕙之百畝。畦留夷與揭車兮，雜杜衡與芳芷。　【說文】本作畮。\n\r\n考證：〔【左傳·桓二年】晉𥠇侯之夫人姜氏，以條之役生太子，名之曰仇。〕　謹照原文名之改爲命之。〔【班固·西都賦】農服先疇之𤱶畝。〕　謹照原文𤱶改畎。"}