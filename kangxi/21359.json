{"拼音": "liú,liǔ", "部首": "田", "笔画数": "12", "Unicode": "7571", "page": "764", "volume": "【午集上】【田字部】", "notes": "\r\n\r\n【唐韻】【集韻】【韻會】【正韻】𠀤力求切，音流。【說文】畱，止也。【史記·秦本紀】臣知虞君不用臣，臣誠私利祿爵且畱。\n\r\n又【越世家】莊生曰：可疾去矣，愼毋畱。　又遲也。【易·旅卦】君子以明愼用𠛬，而不畱獄。【史記·匈奴傳】然而諸宿將常坐畱落不遇。【註】謂遲畱零落，不遇合也。　又久也。【禮·儒行】悉數之，乃畱更僕，未可終也。【註】畱，久也。　又徐也。【吳語】一日惕，一日畱。【註】惕，疾也。畱，徐也。　又已去而止之也。【正字通】李元紘治潤有惠政，及代去，吏民遮畱。　\n\r\n又【楚語】舉國畱之。【註】畱，治也。　又伺便也。【莊子·刻意篇】執彈而畱之。　\n\r\n又【戰國策】使秦而欲屠趙，不顧一子以畱計。【註】畱，不决也。　\n\r\n又【左思·魏都賦】朝無刓印，國無費畱。【註】凶命曰費畱。　又姓。【詩·王風】丘中有麻，彼畱子嗟。【傳】畱，大夫氏。子嗟，字也。【韻會】出會稽，本衞大夫，畱封人之後，吳志有左將畱贊。　又地名。【左傳·襄元年】楚子辛救鄭，侵宋呂畱。【註】呂畱二縣，今屬彭城郡。\n\r\n又【襄十八年】夏晉人執衞行人石買于長子，執孫蒯于純畱。【註】長子，純畱二縣，屬上黨郡。【前漢·張良傳】封爲畱侯。\n\r\n又【地理志】𨻰畱。【註】畱，鄭邑，爲𨻰所幷，故曰𨻰畱。　又國名。【春秋·宣十六年】晉人滅赤狄甲氏，及畱吁。【註】甲氏，畱吁，赤狄別種。【山海經】畱利之國，人足反折。　又山名。【山海經】西二百里曰長畱之山。　\n\r\n又【博雅】畱，黃綵也。　\n\r\n又【釋名】畱幕，冀州所名，大褶下至膝者也。畱，牢也。幕，絡也。言牢絡在衣表也。　又鳥名。【正韻】栗畱，黃鳥。　又獸名。【山海經】柢山有魚焉，其音如畱牛。【註】莊子曰：執犁之狗，謂此牛也。　又草名。【司馬相如·上林賦】雜以畱夷。【註】顏監云：畱夷，香草。　又果名。【張衡·南都賦】梬棗若畱。【註】廣雅曰：若畱，石橊也。　又與流通。【嵆康·琴賦】忽飄颻以輕邁，乍畱聮而扶疏。　\n\r\n又【廣韻】力救切，音澑。宿畱，停待也。【前漢·武帝紀】宿畱海上。　\n\r\n又【五音集韻】力久切，音柳。昴星別名。【史記·律書】北至於畱。畱者，言陽氣之稽畱也。【索隱曰】畱卽卯也。毛傳亦以畱爲卯。【丹鉛錄】畱，音柳。註以畱爲卯，恐非。如其說陽氣稽卯，殆不成文。　\n\r\n又【韻補】叶凌如切，音閭。【陸雲賦】遊士非乎故字，步彷徨以踟躇。佇盤桓而不能，聊相羊以淹畱。　又叶魯刀切，音牢。【屈原·離騷】時𦆯紛其變易兮，又何可以淹畱。蘭芷變而不芳兮，荃蕙化而爲茅。　【韻會】毛氏曰：从田从丣，丣音酉，當作畱。今經史皆作留。傳寫譌也。\n\r\n考證：〔【左傳·襄元年】楚子辛救鄭，侵宋呂畱。【註】呂畱二縣，合屬彭城郡。〕　謹據宋本岳本合屬改今屬。今者杜預謂晉代也。晉書地理志彭城國漢以爲郡内有畱縣呂縣。〔【左傳·宣十五年】晉侯滅赤狄甲氏，及畱吁。〕　謹照原文左傳改春秋。十五年改十六年。晉侯改晉人。"}