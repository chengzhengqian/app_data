{"拼音": "chí,zhí", "部首": "辵", "笔画数": "7", "Unicode": "8FDF", "page": "1264", "volume": "【酉集下】【辵字部】", "notes": "\r\n\r\n〔古文〕邌【唐韻】直尼切【集韻】【韻會】𨻰尼切【正韻】𨻰知切，𠀤音墀。【說文】徐行也。【廣韻】久也，緩也。【詩·衞風】行道遲遲。【禮·玉藻】君子之容舒遲。\n\r\n又【孔子閒居】無體之禮，威儀遲遲。【註】緩而不迫也。　又委遲，迴遠貌。【詩·小雅】周道倭遲。　\n\r\n又【韻會】棲遲，息也。【詩·𨻰風】可以棲遲。　又姓。【書·盤庚】遲任有言。【註】古賢人。又尉遲，複姓。　\n\r\n又【廣韻】【韻會】直利切【集韻】直吏切【正韻】直意切，𠀤音稚。【廣韻】待也。【後漢·章帝紀】朕思遲直士，側席異聞。\n\r\n又【趙壹傳】實望昭其懸遲。【註】懸心遲仰之。　又遲明卽黎明。【前漢·高帝紀】遲明，圍宛城三匝。【註】遲，未也。天未明之頃也。【衞靑傳】遲明行二百餘里。【註】遲，待也。待天欲明也。　\n\r\n又【正韻】欲速而以彼爲緩曰遲，使彼徐行以待亦曰遲。【荀子·修身篇】遲彼止而待我。　又乃也。【史記·春申君傳】遲令韓、魏歸帝重于齊。【註】遲，猶値。値，猶乃也。　【韻會】遅遟𨒈𠀤同。"}