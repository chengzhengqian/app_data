{"拼音": "lì,liè", "部首": "户", "笔画数": "8", "Unicode": "623E", "page": "415", "volume": "【卯集中】【户字部】", "notes": "\n\n〔古文〕𤡵盭【廣韻】【集韻】【韻會】郞計切【正韻】力霽切，𠀤音麗。【說文】曲也。从犬出戶下。戾者，身曲戾也。　又至也。【詩·大雅】鳶飛戾天。【禮·祭義】桑于公桑，風戾以食之。【註】風至則桑葉乾，故以食蠶也。　又止也。【書·康誥】今惟民不靖，未戾厥心。　又定也。【詩·大雅】民之未戾，職盜爲𡨥。　\n\n又【集韻】力至切，音利。乖也，罪也。【左傳·文四年】其敢干大禮，以自取戾。　\n\n又【廣韻】練結切【集韻】力結切【正韻】良薛切，𠀤音𥸸。義同。【潘岳·西征賦】信此心也，庶免于戾。如其禮樂，以俟來哲。　\n\n又【諡法】不悔前過曰戾。　\n\n又【韻補】叶律質切，音力。【劉向·九歎】悲余心之悁悁兮，目眇眇而遺泣。風騷屑以搖木兮，雲吸吸以湫戾。　又叶郞之切，音離。【詩·小雅】樂只君子，福祿膍之。優哉游哉，亦是戾矣。"}