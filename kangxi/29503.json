{"拼音": "cáng,zāng,záng,zàng", "部首": "臣", "笔画数": "14", "Unicode": "81E7", "page": "999", "volume": "【未集下】【臣字部】", "notes": "\r\n\r\n【唐韻】則郞切【集韻】【韻會】【正韻】兹卽切，𠀤音贓。【爾雅·釋詁】臧，善也。【易·師卦】初六，師出以律，否臧凶。【詩·衞風】不忮不求，何用不臧。【傳】臧，善也。　\n\r\n又【廣韻】厚也。　\n\r\n又【揚子·方言】荆淮海岱雜齊之閒罵奴曰臧，罵婢曰獲。　又姓。【姓苑】出東筦魯孝公子臧僖伯之後。　又與贜通。吏受賕也。【前漢·尹賞傳】貪污坐臧。　\n\r\n又【集韻】昨郞切。與藏同。【管子·侈靡篇】天子藏珠玉，諸侯藏金石。【前漢·食貨志】輕微易臧。　\n\r\n又【韻會】【正韻】𠀤才浪切。與庫藏之藏同。【前漢·食貨志】出御府之臧以贍之。　又與臟同。【前漢·王吉傳】吸新吐故，以練五臧。\n\r\n又【藝文志】有客疾五臧狂顚病方。　又臧善之臧，亦叶音臟。【詩·小雅】未見君子，憂心柄柄。旣見君子，庶幾有臧。怲音謗。"}