{"拼音": "qí,qǐ,qì", "部首": "足", "笔画数": "11", "Unicode": "8DC2", "page": "1222", "volume": "【酉集中】【足字部】", "notes": "\r\n\r\n【唐韻】巨支切【集韻】【韻會】翹移切，𠀤音歧。【說文】足多指也。【莊子·騈拇篇】故合者不爲騈，而枝者不爲跂。　\n\r\n又【集韻】與蚑同。蟲行也。【前漢·禮樂志】跂行畢逮。【註】凡有足而行者稱跂行也。【淮南子·原道訓】跂行喙息。　\n\r\n又【集韻】【韻會】𠀤章移切，音支。【莊子·馬蹄篇】蹩躠爲仁，踶跂爲義。【註】皆用心力爲仁義之貌。　\n\r\n又【集韻】輦尒切，音邐。義同。　\n\r\n又【廣韻】丘弭切【集韻】遣尒切。𠀤與企同。望也。【類篇】舉踵也。【詩·衞風】跂予望之。【傳】跂足則可以望見之。【禮·檀弓】不至焉者，跂而及之。　又國名。【山海經】跂踵國，在拘纓東。　\n\r\n又【廣韻】【集韻】【韻會】𠀤去智切，音吱。垂足坐。又舉足望。　\n\r\n又【集韻】渠羈切，音奇。緩走。亦作𩨝。　又竭戟切，音劇。足也。"}