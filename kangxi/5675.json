{"拼音": "yì", "部首": "大", "笔画数": "9", "Unicode": "5955", "page": "252", "volume": "【丑集下】【大字部】", "notes": "\n\n【唐韻】羊益切【集韻】【韻會】【正韻】夷益切，𠀤音亦。大也。【詩·大雅】奕奕梁山，維禹甸之。　又次序也。【詩·商頌】萬舞有奕。　又美也。【詩·魯頌】新廟奕奕。【揚子·方言】奕僷，容也。自關以西，凡美容謂之奕，或謂之僷。　\n\n又【爾雅·釋訓】奕奕，憂也。【詩·小雅】未見君子，憂心奕奕。　\n\n又【增韻】奕葉，累世也。舄奕，蟬聮不絕也。【班固·典引】發祥流慶，舄奕乎千載。　又圍碁曰奕。奕者，落奕之義。【孟子】奕秋，通國之善奕者也。　又遊奕，神名。【翰府名談】𨻰堯咨泊三山磯，有叟曰：午日午後，舟行必覆。堯咨聽其言，是日行舟者盡溺。復見前叟，曰：某江之遊奕將也。公位極人臣，故奉告。　\n\n又【雲笈七籤】四梵天元始曰常融天，玉降天，梵度天，賈奕天。【註】賈奕，酉陽雜俎作覆奕。　\n\n又【韻補】叶於略切，音約。【詩·小雅】憂心奕奕。叶上柏下懌，柏音博，懌音藥。○按《說文》奕在亣部，从大，《六書統》攺大作廾，《字彙》分見，自應以《說文》爲正。弈、𢌸、𢌾。"}