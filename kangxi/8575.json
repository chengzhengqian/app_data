{"拼音": "shuài,shuò", "部首": "巾", "笔画数": "9", "Unicode": "5E25", "page": "331", "volume": "【寅集中】【巾字部】", "notes": "\n\n〔古文〕䢦【唐韻】所律切【集韻】【正韻】朔律切，𠀤音蟀。【易·師卦】長子帥師。【左傳·襄十年】牽帥老夫，以至于此。　又循也。【禮·王制】命鄉𥳑不帥敎者以告。【註】帥，循也。　又遵也。【前漢·循吏傳】蕭曹以寬厚淸靜，爲天下帥。【註】帥，遵也。　又聚也。【揚雄·甘泉賦】帥尒隂閉，霅然陽開。【註】晉灼曰：帥，聚也。　\n\n又【說文】佩巾也。【廣雅】巾也。　\n\n又【廣韻】【集韻】【韻會】【正韻】𠀤所類切，率去聲。【廣韻】將帥也。【正韻】主也，率也，統也，領也。【周禮·夏官】二千五百人爲師，師帥皆中大夫。五百人爲旅，旅帥皆下大夫。【左傳·宣十二年】命爲軍帥。【疏】軍帥，軍之主帥。【前漢·黃霸傳】置父老師帥。　又姓。【廣韻】本姓師，晉景帝諱，改爲帥氏。晉尚書郞帥昺。　\n\n又【五音集韻】舒芮切，音稅。同帨。亦佩巾也。\n\n考證：〔【揚雄·甘泉賦】帥尒隂閉，霅然陽關。〕　謹照原文關改開。"}