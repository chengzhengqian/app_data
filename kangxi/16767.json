{"拼音": "tài", "部首": "水", "笔画数": "7", "Unicode": "6C70", "page": "607", "volume": "【巳集上】【水字部】", "notes": "\n\n【廣韻】【集韻】【韻會】【正韻】𠀤他蓋切，音泰。【說文】滑也。【賈誼·新書道術篇】厚志隱行謂之潔，反潔爲汰。　又太過也。【左傳·宣四年】伯棼射王汰輈。【杜註】汰，過也。箭過車轅上。　又沙汰。【莊子·天下篇】泠汰於物。【註】猶沙汰也，謂沙汰使之泠然也。【晉書·孫綽傳】沙之汰之，瓦礫在後。　又洮汰。【淮南子·要略】所以洮汰滌蕩至意。【註】洮汰，潤也。【後漢·陳元傳】洮汰，學者之累惑。【註】洮汰，猶洗濯也。亦作淘汰。【齊民要術】作醬法，熱湯浸豆黃，良久淘汰，漉而蒸之。　又奢汰。【荀子·仲尼篇】閨門之內，般樂奢汰。【左傳·襄十四年】欒黶汰虐已甚。　\n\n又【集韻】他計切，音替。水波也。　又徒蓋切，音大。淅𤄒也，與汏同。　\n\n又【正韻】他達切，音闥。亦滑也。【蘇軾·秧馬歌】以我兩足爲四蹄，聳踊滑汰如鳧鷖。"}