{"拼音": "zhái", "部首": "宀", "笔画数": "6", "Unicode": "5B85", "page": "281", "volume": "【寅集上】【宀字部】", "notes": "\n\n〔古文〕𡧪㡯【唐韻】場伯切【集韻】【韻會】【正韻】直格切，𠀤音澤。【說文】宅，所托也。【爾雅·釋言】居也。【疏】謂居處也。【釋名】宅，擇也，擇吉處而營之也。【書·禹貢】四隩旣宅。【召誥】太保朝至于洛卜宅。\n\n又【周禮·地官·大司徒】辨十有二土之名物，以相民宅而知其利害。　又所居之位亦曰宅。【書·舜典】使宅百揆。\n\n又【立政】克用三宅三俊。【註】宅以位言，俊以德言。三宅，謂居常伯常任準人之位者。\n\n又【禮·郊特牲】土反其宅。　又定也。【書·康誥】亦惟助王宅天命。【註】安定天命也。　又宅兆亦曰宅。【禮·雜記】大夫卜宅與葬日。　又叶徒落切，音鐸。【詩·小雅】其究安宅。叶上作。【大雅】乃眷西顧，此維與宅。叶上廓莫。　【集韻】或作度。\n\n考證：〔【周禮·地官·大司徒】以土宜之法相民宅，而知其利害，以阜人民。〕　謹照原文改辨十有二土之名物，以相民宅而知其利害。"}