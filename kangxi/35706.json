{"拼音": "gǔ,lù,yù", "部首": "谷", "笔画数": "7", "Unicode": "8C37", "page": "1189", "volume": "【酉集中】【谷字部】", "notes": "\r\n\r\n【唐韻】【集韻】【韻會】【正韻】𠀤古祿切，音穀。【說文】泉出通川爲谷。从水半見，出於口。【韻會】兩山閒流水之道也。【爾雅·釋水】水注谿曰谷。【疏】謂山谷中水註入㵎谿也。【易·井卦】井谷射鮒。【註】谿谷出水，從上注下。【公羊傳·僖三年】桓公曰：無障谷。【註】水注川曰谿，注谿曰谷。【禮·祭法】山林、川谷、丘陵，民所取財用也。【老子·道德經】江海所以能爲百谷王者，以其善下之。　又谷水。【管子·度地篇】山之溝一有水一無水者，命曰谷水。　又暘谷，日所出處。昧谷。日所入處。【書·堯典】分命羲仲宅嵎夷，曰暘谷。分命和仲宅西，曰昧谷。　\n\r\n又【集韻】窮也。【詩·大雅】進退維谷。【疏】谷謂山谷，墜谷，是窮困之義。　\n\r\n又【廣韻】養也。【老子·道德經】谷神不死。　\n\r\n又【爾雅·釋天】東風謂之谷風。【詩·邶風】習習谷風。【詩詁】風出谷中也。【疏】谷之言穀。穀，生也。生長之風也。【前漢·王莽傳】其夕穀風迅疾。【師古曰】卽谷風。　\n\r\n又【韻會】竹溝曰谷。【前漢·律歷志】黃帝使伶倫取竹之解谷。【註】解，脫也。谷，溝也。取竹之無谷節者，一說解谷，昆侖之北谷名也。　又壑谷，窟室也。【左傳·襄三十年】鄭伯有爲窟室夜飮，朝者曰：公焉在，其人曰：吾公在壑谷。【註】地室也。　又人足內踝前後一寸陷中，曰然谷穴。【奇經考】隂蹻之脈，起于跟中足少陽然谷穴之後。　又地名。【春秋·定十年】公會齊侯于夾谷。【杜註】卽祝其也。　又郡縣名。【前漢·地理志】上谷郡，秦置。【魏書·地形志】谷陽縣，屬𨻰留郡。　又山名。【山海經】波谷山者，有大人之國。　又姓。漢有谷永。又複姓。金有夾谷謝奴。【金·國語姓氏解】夾谷曰仝。　\n\r\n又【廣韻】余蜀切【集韻】【韻會】兪玉切，𠀤音欲。義與《說文》《爾雅》同。　又姓。北魏有谷渾氏。又吐谷渾氏。【金壷字考】音突浴魂。　\n\r\n又【廣韻】【集韻】【韻會】𠀤盧谷切，音鹿。【史記·匈奴傳】置左右谷蠡王。【註】谷蠡，音鹿離。　又叶乞約切，音却。【史記·龜筴傳】有介之蟲，置之谿谷。收牧人民，爲之城郭。　又叶魚律切，音聿。【易林】鹿畏人匿，俱入深谷。命短不長，爲虎所得。　【音學五書】山谷之谷，雖有穀、欲二音，其實欲乃正音。《易》井谷，陸德明一音浴，《書》暘谷，一音欲，《左傳》南谷中，一音欲，《史記·樊噲傳》橫谷，《正義》音欲，《貨殖·傳》谷量牛馬，索隱音欲，苦縣《老子銘》書谷神作浴神是也。轉平聲則音臾，上聲則音與，去聲則音裕。今人讀谷爲穀而加山作峪，乃音裕，非。\r\n考證：〔【公羊傳·僖三年】桓公曰，無障谷。【註】水注川曰溪，注溪曰谷。〕　謹照原文溪改谿。〔【左傳·襄三十年】鄭伯爲窟室夜飮，朝者曰，公安在，其人曰，吾公在壑谷。【註】地室也。〕　謹照原文鄭伯下增有字。安在改焉在。"}