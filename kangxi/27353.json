{"拼音": "shān", "部首": "糸", "笔画数": "17", "Unicode": "7E3F", "page": "936", "volume": "【未集中】【糸字部】", "notes": "\r\n\r\n【廣韻】所銜切【集韻】【韻會】【正韻】師銜切，𠀤音衫。【說文】旌旗之斿也。【爾雅·釋天】纁帛縿。【註】縿，衆旒所著。【詩·鄘風箋】以縫紕旌之旒縿。【疏】縿謂繫於旌旗之體，旒謂縿末之垂者。【周禮·春官·巾車註】大常九旗之畫日月者，正幅爲縿，旒則屬焉。　\n\r\n又【集韻】思廉切，音暹。䪌或作縿。旌旗末也。　\n\r\n又【集韻】師炎切，音攕。義同。　\n\r\n又【集韻】思邀切，音宵。綃或作縿。【禮·檀弓】縿幕魯也。【註】縿，縑也。縿讀如綃。　\n\r\n又【集韻】蘇遭切，音騷。繅或作縿。　\n\r\n又【集韻】七感切，音慘。淺紺繒也。繅字原从臼作。"}