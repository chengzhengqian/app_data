{"拼音": "shì", "部首": "弋", "笔画数": "6", "Unicode": "5F0F", "page": "355", "volume": "【寅集下】【弋字部】", "notes": "\n\n【唐韻】賞職切【集韻】【韻會】設職切，𠀤音識。【說文】法也。【韻會】爲法也。【書·說命】百官承式。【微子之命】萬邦作式。【詩·大雅】式是南邦。　\n\n又【韻會】取法也。【詩·大雅】古訓是式。【後漢·崔寔傳】師五帝而式三王。　\n\n又【廣韻】用也。【詩·大雅】維此良人，作爲式穀。【箋】式，用也。賢者在位，則用其善道。　\n\n又【廣韻】度也。【周禮·天官·大宰】以九式均節財用。【註】式謂用財之節度。　\n\n又【增韻】制也。【前漢·宣帝紀】樞機周密，品式備具。　\n\n又【增韻】㨾也。　又車前木也。【周禮·冬官考工記】輿人爲車，參分其隧，一在前，二在後，以揉其式。【疏】式謂人所憑依而式敬，故名此木爲式也。　\n\n又【廣韻】敬也。【韻會】乗而俛首致恭曰式。義取憑式也。【書·武成】式商容閭。【疏】式，車上之橫木，男子立乗，有所敬，則俛而憑式，遂以式爲敬名。　又發語辭。【詩·邶風】式微式微。【箋】式，發聲也。　又式道𠋫，官名。【前漢·百官表】式道左右中𠋫。【註】應劭曰：式道凡三𠋫，車駕出還，式道𠋫持麾至宮門，門乃開，師古曰：式，表也。　又姓。【姓譜】見《姓苑》。　又與栻通。【史記·日者傳】分策定卦，旋式正棊。【註】索隱曰：式卽栻也，旋轉也。　\n\n又【集韻】惕德切，音忒。惡也。　\n\n又【集韻】蓄力切，音敕。占文也。古者大出師，則太師主抱式。　\n\n又【韻補】叶式吏切，音試。【詩·大雅】天不湎爾以酒，不義後式。旣愆爾止，靡明靡晦。　又叶施灼切，音鑠。【蘇軾·司馬溫公銘】二聖忘巳，惟公是式。公亦無我，惟民是度。"}