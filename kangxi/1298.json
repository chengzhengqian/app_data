{"拼音": "jīng", "部首": "儿", "笔画数": "14", "Unicode": "5162", "page": "125", "volume": "【子集下】【儿字部】", "notes": "\n\n〔古文〕𠓆【唐韻】【集韻】【韻會】𠀤居陵切，音矜。【說文】競也。【徐曰】競，强也。一曰敬也。\n\n又【爾雅·釋訓】兢兢，戒也。【玉篇】戒愼也。【書·臯陶謨】兢兢業業，一日二日萬幾。【註】言當戒懼萬事之微。【前漢·外戚傳】唯婚姻爲兢兢。【註】戒懼也。\n\n又【正韻】不自安貌。\n\n又【前漢·司馬相如傳】人凌兢。【註】師古曰：寒凉戰栗處。\n\n又【韻會】通作矜。【文選·韋孟詩】矜矜先王。【註】戒也。\n\n又【集韻】巨興切，音殑。兢兢，堅彊貌。"}