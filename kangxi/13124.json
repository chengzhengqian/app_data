{"拼音": "dǒu,dòu", "部首": "斗", "笔画数": "4", "Unicode": "6597", "page": "477", "volume": "【卯集下】【斗字部】", "notes": "\n\n〔古文〕𣂑【唐韻】【集韻】【韻會】【正韻】𠀤當口切，音陡。【說文】大升也。【羣經音辨】升十之也。【史記·李斯傳】平斗斛度量。【前漢·律歷志】斗者，聚升之量也。　又宿名。【春秋·運斗樞】第一至第四爲魁，第五至第七爲杓，合爲斗。居隂播陽，故稱北斗。【易·豐卦】日中見斗。【疏】日中盛明之時，而斗星顯見。【詩·小雅】維北有斗。【疏】維此天上，其北則有斗星。【史記·天官書】北斗七星，所謂璇璣玉衡以齊七政也。【又】衡殷南斗。【註】南斗六星爲天廟，丞相大宰之位。　又酒器。【詩·大雅】酌以大斗。【疏】大斗長三尺，謂其柄也。蓋從大器挹之於樽，用此勺耳。【史記·滑稽傳】目眙不禁，飮可七八斗。　又吳中市魚亦以斗計。【松陵倡和詩】一斗霜鱗換濁醪。　\n\n又【前漢·王莽傳】作威斗，長二尺五寸。　\n\n又【周禮·地官·序官掌染革註】染革藍蒨象斗之屬。【疏】象斗，染黑。　\n\n又【尚書序】皆科斗文字。【疏】科斗，蟲名。蝦蟆子也。書形似之。　\n\n又【史記·封禪書】成山斗入海。【註】謂斗絕曲入海也。\n\n又【韓愈·答張十一詩】斗覺霜毛一半加。　\n\n又【集韻】【正韻】𠀤腫庾切，音主。枓，或省作斗。勺也。【周禮·春官·鬯人】大喪之大渳設斗。【註】所以沃尸也。【釋文】斗依注，音主。\n\n考證：〔【周禮·地官·司徒掌染革註】染革藍蒨象斗之屬。〕　謹照原文司徒改爲序官。兩革字均改爲草字。"}