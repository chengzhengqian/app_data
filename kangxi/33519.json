{"拼音": "mèi,yì", "部首": "衣", "笔画数": "9", "Unicode": "8882", "page": "1113", "volume": "【申集下】【衣字部】", "notes": "\r\n\r\n【唐韻】弭弊切【集韻】【韻會】彌蔽切，𠀤音櫗。【玉篇】袖也。【釋名】袂，掣也。掣，開也。開張之，以受臂屈伸也。【禮·曲禮】以袂拘而退。【儀禮·大射儀】大射正弓矢，以袂順左右隈。【前漢·鄒陽傳】攘袂而正議者，獨大王耳。　又擔袂，國名。【水經注】江口有國，號擔袂，屬天竺。遣黃門字興爲擔袂王。　\n\r\n又【集韻】儒稅切。音汭。【莊子·漁父篇】被髮揄袂。【釋文】袂，李音芮。　又倪祭切。同褹。詳褹字註。　\n\r\n又【類篇】古穴切，同𧝃。亦袖也。【韻補】《沈炯·歸魂賦》：矧古今之悲凉，並攢心而霑袂。渡狹嶺之欹危，跨淸津之幽咽。\n\r\n考證：〔【莊子·漁父篇】被髮褕袂。【李軌云】儒稅切〕　謹照原文褕改揄。李軌云儒稅切改釋文袂李音芮。"}