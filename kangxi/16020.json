{"拼音": "tiǎn", "部首": "歹", "笔画数": "9", "Unicode": "6B84", "page": "579", "volume": "【辰集下】【歹字部】", "notes": "\n\n〔古文〕𣦺𠂈【唐韻】【集韻】【韻會】【正韻】𠀤徒典切，塡上聲。【說文】盡也。一曰絕也。【書·舜典】朕墍讒說殄行。【孔傳】言疾讒說，絕君子之行也。\n\n又【畢命】商俗靡靡，餘風未殄。　\n\n又【周禮·地官·稻人】凡稼澤，夏以水殄草而芟夷之。【註】殄，病也，絕也。　又與腆同。【儀禮·燕禮】寡君有不腆之酒。【鄭註】古文腆皆作殄。【詩·邶風】籧篨不殄。【箋】殄，當作腆。善也。正義曰：腆與殄，古今字之異，故《儀禮》註云腆古文字作殄，是也。　\n\n又【集韻】或作塡。【詩·小雅】哀我塡寡。塡，徒典切。"}