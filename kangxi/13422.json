{"拼音": "hùn,kūn", "部首": "日", "笔画数": "8", "Unicode": "6606", "page": "490", "volume": "【辰集上】【日字部】", "notes": "\n\n【唐韻】古渾切【集韻】【韻會】【正韻】公渾切，𠀤音崐。【說文】同也。【註】日日比之是同也。【前漢·揚雄傳】噍噍昆鳴。【註】師古曰：昆，同也。　\n\n又【爾雅·釋言】昆，後也。【註】謂先後也。【書·大禹謨】昆命于元龜。【傳】昆，後也。　\n\n又【書·仲虺之誥】垂裕後昆。【傳】垂優足之道示後世。【釋名】來孫之子曰昆孫。昆，貫也，恩情轉遠，以禮貫連之耳。　\n\n又【詩·王風】謂他人昆。【傳】昆，兄也。　又姓。【詩·商頌】昆吾夏桀。【傳】昆吾，巳姓也。【姓氏急就篇】昆氏，夏諸侯昆吾之後。戰國有賢者昆詳。　又山名。【史記·李斯傳】致昆山之玉。【註】正義曰：昆岡在于闐國東北四百里，其岡出玉。　\n\n又【左思·魏都賦】昆蟲毒噬。【註】昆，明也。明蟲者，陽而生，隂而藏。又與崑同。【前漢·地理志】昆崙、析支、渠叟，西戎卽敘。【書·禹貢】作崑崙。　\n\n又【集韻】【韻會】𠀤胡昆切，音魂。人名。漢有屬國公孫昆邪。\n\n又【集韻】戸袞切，音混。義同。又昆夷亦作混。　又與渾同。【揚子·太𤣥經】昆侖旁薄。◎按卽渾淪。　\n\n又【韻補】叶俱倫切。【度尚·曹娥𥓓】若堯二女，爲湘夫人。時效髣髴，以詔後昆。　又叶居員切。【韓愈·胡評事墓誌】宜兹人，肖後昆。五十七，不足年。　【集韻】本作𥊽。\n\n考證：〔【說文】同也。【註】比之是同也。〕　謹照原文比之上增日日二字。"}