{"拼音": "jiǎo,jiū,jiù,qiū,qiù", "部首": "水", "笔画数": "12", "Unicode": "6E6B", "page": "638", "volume": "【巳集上】【水字部】", "notes": "\n\n【唐韻】【韻會】【正韻】卽由切【集韻】將由切，𠀤音啾。北人呼水池爲湫。　又水名。【說文】有湫水，在周地。【史記·封禪書】湫淵祠朝那。【註】湫淵，在安定朝那縣。　又懸瀑水曰龍湫。　又憂愁貌。【春秋·繁露陽尊隂卑篇】湫湫者，悲愁之狀也。　又涼貌。【宋玉·高唐賦】湫兮如風。　\n\n又【唐韻】子了切【集韻】子小切，𠀤音剿。湫，隘也。【左傳·昭元年】壅閉湫底。【註】湫謂氣聚，底謂氣止，皆停滯不散之意。\n\n又【昭二年】湫隘器塵。【註】湫，下也。又地名。【左傳·莊十九年】楚子伐黃，還及湫。　\n\n又【集韻】雌由切，音秋。義同。　\n\n又【廣韻】【集韻】𠀤在九切，音愀。義同。一曰洩水瀆也。\n\n又【集韻】兹消切，音焦。夫湫，亦地名。　又宗蘇切，音租。人名。【左傳】魯有子服湫。"}