{"拼音": "pào", "部首": "石", "笔画数": "21", "Unicode": "792E", "page": "838", "volume": "【午集下】【石字部】", "notes": "\r\n\r\n【廣韻】匹貌切【集韻】【韻會】【正韻】披敎切，𠀤拋去聲。俗作砲。機石也。【前漢·甘延壽傳】投石絕等倫。【張晏曰】范蠡兵法，飛石重十二斤，爲機發行二百步，礮蓋出此。【魏略曰】諸葛亮起衝車，郝昭以繩連石磨壓之，衝車折，卽礮事。【唐書·李密傳】以機發石，爲攻城械，號將軍礮。　又通作拋。【後漢·袁紹傳】曹操發石車擊袁紹，軍中呼霹靂車。【註】卽今拋車。【集韻】亦作𥔰。\n\r\n考證：〔【唐書·李密傳】以機發石，爲攻城具，號將軍爲礮。〕　謹照原文具改械將軍下省爲字。"}