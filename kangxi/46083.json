{"拼音": "ní", "部首": "魚", "笔画数": "19", "Unicode": "9BE2", "page": "1472", "volume": "【亥集中】【魚字部】", "notes": "\r\n\r\n【唐韻】五稽切【集韻】【韻會】【正韻】硏奚切，𠀤音倪。【說文】刺魚也。【爾雅·釋魚】鯢大者謂之鰕。【註】今鯢魚似鮎，四脚，前似獮猴後似狗，聲如小兒啼，大者長八九尺，別名鰕。【疏】鯢，雌鯨也。【本草】鯢魚，一名王鮪，在山溪中，似鮎，有四脚長尾，能上樹，天旱則含水上葉覆身，鳥來飮水，因而取之。伊洛閒亦有，聲如小兒啼，故曰鯢魚。一名鱯魚，一名人魚，膏燃燭不滅。【左傳·宣十二年】取其鯨鯢而封之。【註】鯨鯢，大魚名。以喩不義之人吞食小國。【疏】雄曰鯨，雌曰鯢。\n\r\n又【莊子·庚桑楚】尋常之溝，巨魚無所還其體，而鯢鰌爲之制。【註】制，折也，謂小魚得曲折也。\n\r\n又【外物篇】灌瀆守鯢鮒。【註】鯢、鮒，皆小魚也。"}