{"拼音": "fēn", "部首": "糸", "笔画数": "10", "Unicode": "7D1B", "page": "918", "volume": "【未集中】【糸字部】", "notes": "\r\n\r\n【廣韻】府文切【集韻】【韻會】【正韻】敷文切，𠀤音芬。【說文】馬尾韜也。【玉篇】亂也，緩也。　\n\r\n又【博雅】紛紛，衆也。又喜也。【易·𢁉卦】用史巫紛若吉。【釋文】紛，衆也，喜也。一云盛也。【前漢·禮樂志】羽旄紛紛。【註】紛紛言其多。　\n\r\n又【書·顧命】筍席𤣥紛純。【疏】紛如綬，有文而狹者也。　\n\r\n又【禮·內則】左佩紛帨。【註】紛帨，拭物之佩巾也。　\n\r\n又【揚雄·羽獵賦】靑雲爲紛。【註】紛，旗旒也。　\n\r\n又【集韻】符分切，音汾。紛縕，亂貌。　\n\r\n又【韻補】叶孚焉切。【孫楚·雪賦】豐隆灑雪，交錯翻紛。膏澤偃液，普潤中田。"}