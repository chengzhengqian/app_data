{"拼音": "liè", "部首": "艸", "笔画数": "9", "Unicode": "8322", "page": "1028", "volume": "【申集上】【艸字部】", "notes": "\r\n\r\n【唐韻】【正韻】良薛切【韻會】力薛切，𠀤音列。【說文】芀也。【禮·檀弓】君臨臣喪，以巫祝桃茢執戈，惡之也。【註】茢，萑苕，可掃不祥。【左傳·襄二十九年】乃使巫以桃茢先祓𣩵。　又紫茢，染草。【周禮·地官·掌染草註】茅蒐、㯱蘆、豕首、紫茢之屬。　\n\r\n又【爾雅·釋草】茢，勃茢。【註】一名石芸。【本草】一名螫茢。【唐韻古音】讀去聲，音例。【張衡·東京賦】爾乃卒歲大儺，敺除羣癘。方相秉鉞，巫覡操茢。　【說文】作𦱝，義同。又𠞝。\n\r\n考證：〔【周禮·地官·學染草註】茅蒐索蘆豕首紫茢之屬。〕　謹照原文索改㯱。"}