{"拼音": "hóng", "部首": "水", "笔画数": "9", "Unicode": "6D2A", "page": "621", "volume": "【巳集上】【水字部】", "notes": "\n\n【唐韻】戸公切【集韻】【正韻】胡公切，𠀤音紅。【說文】洚水也。【書·堯典】湯湯洪水方割。　又大也。【書·大誥】洪惟我幼冲人。　又水名，在東郡。【水經】濟水故瀆，又北右合洪水。　又澤名。【廣輿記】洪澤，在淮安府山陽縣界。　\n\n又【揚子·方言】石阻河流爲洪。【田藝蘅煑泉小品】澤感而山不應，則怒而爲洪。【漫叟詩話】灘石湍激其中，深僅可容舟者，謂之洪。　又射洪，縣名。【廣輿記】潼川州有射洪縣。　又州名。【韻會】漢豫章郡，隋置洪州。　又井名，在豫章郡散原山西北。【水經注】洪井飛流，懸注無底。　又山名。【廣輿記】在福寧州城南。　\n\n又【輟耕錄】脈以浮而有力爲洪。又姓。【廣韻】共工氏之後，本姓共氏。　又通作鴻。【史記·河渠書】禹抑鴻水。　\n\n又【集韻】古巷切，音絳。水名。義同洚水之洚。"}