{"拼音": "mù", "部首": "牛", "笔画数": "8", "Unicode": "7267", "page": "698", "volume": "【巳集下】【牛字部】", "notes": "\n\n【廣韻】【集韻】【韻會】𠀤莫六切，音目。【說文】本作𤘴，養牛人也。从攴牛。【玉篇】畜養也。【廣韻】放也，食也。【揚子·方言】牧，飤也。【註】謂放飤牛馬也。【書·禹貢】萊夷作牧。【傳】萊夷，地名，可以放牧。【詩·小雅】爾牧來思。【周禮·地官·牧人】掌牧六牲而阜蕃其物，以供祭祀之牲牷。\n\n又【夏官·校人】夏祭先牧。【註】始養馬者。又牧師掌牧地。【左傳·僖二十八年】不有行者，誰扞牧圉。【註】牛曰牧，馬曰圉。\n\n又【哀元年】少康爲仍牧正。　\n\n又【爾雅·釋地】郊外謂之牧。【疏】言可放牧也。書牧誓云：王朝至于商郊牧野乃誓，是也。【書傳】紂近郊三十里地名牧。　\n\n又【易·謙卦】謙謙君子，𤰞以自牧也。【註】牧，養也。　\n\n又【小爾雅】牧，臨也。【揚子·方言】牧，司也，察也。【韻會】治也。【書·舜典】旣月，乃日覲四岳羣牧。【傳】九州牧監。\n\n又【呂𠛬】非爾惟作天牧。【禮·曲禮】九州之長，入天子之國曰牧。【周禮·天官·大宰】九兩，一曰牧。以地得民。【註】牧，州長也。【前漢·成帝紀】罷部刺史官，更置州牧。　\n\n又【詩·邶風】自牧歸荑。【傳】牧，田官也。\n\n又【禮·月令】舟牼覆舟。【註】主舟之官也。　\n\n又【周禮·地官·小司徒】乃經土地，而井牧其田野。【註】隰臯之地，九夫爲牧，二牧而當一井。今造都鄙，授民田，有不易，有一易，有再易，通率二而當一，是之謂井牧。　\n\n又【周禮·地官·遂師】經牧其田野。【註】經牧，制田界與井也。　\n\n又【廣韻】使也。　\n\n又【爾雅·釋畜】黑腹，牧。【疏】牛黑腹者名牧。　\n\n又【左傳·隱五年】鄭人侵衞牧。【註】牧，衞邑。　又廣牧，縣名。屬朔方郡。見【前漢·地理志】。　又人名。【史記·黃帝紀】舉風后力牧。【註】班固曰：力牧，黃帝相也。　又姓。【風俗通】漢有越巂太守牧稂。　\n\n又【集韻】莫候切，音茂。地名。【尚書·大傳】牧之野。劉昌宗讀。　又一曰畜牧。【書·禹貢】爲萊夷及牧。《釋文》徐音目，一音茂。　又叶莫狄切。【詩·小雅】我出我車，于彼牧矣。自天子所，謂我來矣。召彼僕夫，謂之載矣。王事多難，維其棘矣。來叶六直切，載叶節力切。\n\n考證：〔【周禮·地官·牧人】掌牧六畜而阜蕃其物，以供祭祀之牲牷。〕　謹照原文六畜改六牲。〔【集韻】莫侯切，音茂。地名。〕　謹照原文莫侯切改莫候切。〔【書·禹貢】萊夷及牧誓。【釋文】徐云，一音茂。〕　謹按所引禹貢文未全，謹照原文改爲萊夷及牧。釋文徐音目，一音茂。"}