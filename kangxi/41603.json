{"拼音": "xí,xiè", "部首": "阜", "笔画数": "16", "Unicode": "96B0", "page": "1362", "volume": "【戌集中】【阜字部】", "notes": "\r\n\r\n〔古文〕𨻿【唐韻】似入切【集韻】【韻會】【正韻】席入切，𠀤音習。【爾雅·釋地】下濕曰隰。【說文】阪下濕也。【釋名】隰，蟄也。蟄，濕意也。【書·禹貢】原隰底績。【詩·邶風】山有榛，隰有苓。【公羊傳·昭元年】下平曰隰。　\n\r\n又【詩·周頌】徂隰徂畛。【箋】隰謂新發田也。【疏】隰，指地形而言，則是未嘗墾發，故知謂新發田也。　\n\r\n又【左傳·桓三年】逐翼侯于汾隰。【註】汾隰，汾水邊也。【後漢·西羌傳】昔晉侯敗北戎于汾、隰。【註】二水名。○按汾隰，當從左傳註。　又地名。【左傳·隱十一年】王與鄭人隰郕。【註】在懷縣西南。【前漢·地理志】西河郡隰成。\n\r\n又【左傳·文十六年】先君蚡冒，所以服陘隰也。【註】陘隰，地名。　\n\r\n又【廣韻】州名。左傳曰：重耳居蒲，卽隰川州，故蒲城是也。漢爲蒲子縣後，魏齊周之閒爲沁州。隋爲隰州，以州前有泉下濕，蓋取下濕之義名之也。又姓。【左傳·僖九年】齊隰朋帥師會秦師，納晉惠公。　\n\r\n又【集韻】悉協切，音燮。人名。春秋傳有公子隰。○按春秋襄八年，鄭人侵蔡，獲蔡公子燮。燮，榖梁傳作溼。釋文，溼，本又作隰，又音燮，是隰直與燮通用，不特音同也。　【玉篇】同𨻸。【集韻】或作𨻽濕。"}