{"拼音": "gū", "部首": "酉", "笔画数": "12", "Unicode": "9164", "page": "1282", "volume": "【酉集下】【酉字部】", "notes": "\r\n\r\n【唐韻】古乎切【集韻】【韻會】【正韻】攻乎切，𠀤音孤。【說文】一宿酒也。【徐曰】謂造之一夜而熟，若今雞鳴酒也。　\n\r\n又【玉篇】賣酒也。【淮南子·氾論訓】出於屠酤之肆。【史記·吳王濞傳】周丘者，下邳人，亡命吳，酤酒無行。【前漢·武帝紀】初榷酤。【註】以木渡水曰榷，謂禁民酤釀，獨官開置，如道路設木爲榷，獨取利也。　\n\r\n又【集韻】一曰買酒。【詩·小雅】無酒酤我。【傳】酤，一宿酒也。【箋】酤，買也。【史記·高祖紀】高祖每酤留飮酒讐數倍。　又通作沽。【論語】沽酒市脯不食。　\n\r\n又【廣韻】【正韻】侯古切【集韻】【韻會】後五切，𠀤音戸。【廣韻】一宿酒。【詩·商頌】旣載淸酤。【傳】酤，酒也。【釋文】音戸。　\n\r\n又【集韻】【韻會】果五切【正韻】公土切，𠀤音古。【集韻】一宿酒。【韻會】又賣酒也。　\n\r\n又【廣韻】【集韻】【韻會】【正韻】𠀤古慕切，音顧。【廣韻】賣也。【集韻】略也。"}