{"拼音": "dá,zàn,zuǎn", "部首": "邑", "笔画数": "21", "Unicode": "9147", "page": "1279", "volume": "【酉集下】【邑字部】", "notes": "\r\n\r\n【廣韻】【正韻】作管切【韻會】祖管切，𠀤音纂。【集韻】聚也。【周禮·地官·遂人】四里爲酇，五酇爲鄙。\n\r\n又【禮·樂記】綴兆。【註】綴，謂酇舞者之位也。\n\r\n又【奔喪】乃爲位。【註】位有酇列之處。　\n\r\n又【廣韻】【集韻】【韻會】【正韻】𠀤子旰切，音贊。地名。【玉篇】南陽有酇縣。【前漢·蕭何傳】封爲酇侯。　\n\r\n又【廣韻】在丸切【集韻】【韻會】【正韻】徂丸切，𠀤音鑽。義同。　\n\r\n又【集韻】才何切，音嵯。【前漢·地理志】沛郡有酇縣。【註】莽曰贊治。應劭曰音嵯。師古曰：此縣本爲䣜，應音是也。◎按《字彙補》：蕭何封國在南陽之酇，非沛之䣜。蓋南陽酇邑爲漢隂縣，旁有筑水，古曰筑陽。何少子延初封筑陽，其明驗也。班固以酇叶何，謂蕭何封邑，與何同韻，而莽又攺䣜爲贊治，此其所以譌也。　又與醝通。【周禮·天官·酒正·三曰盎齊註】如今酇白也。【釋文】卽今之白醝酒也。宜作醝，在何反。　俗作鄼，非。"}