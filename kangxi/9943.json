{"拼音": "bì", "部首": "心", "笔画数": "5", "Unicode": "5FC5", "page": "375", "volume": "【卯集上】【心字部】", "notes": "\n\n【唐韻】𤰞吉切【集韻】【韻會】【正韻】璧吉切，𠀤音畢。【說文】分極也。从八戈。戈亦聲。【趙宧光箋】弋猶表識也，分極猶畺界也，故从八弋。　又定辭也。【詩·齊風】取妻如之何，必告父母。　又專也。【揚子·太𤣥經】赤石不奪，節士之必。【註】石不可奪堅，丹不可奪赤，猶節士之必專也。　又期必也。【論語】子絕四，毋意，毋必。　又審也。【後漢·劉陶傳】所與交友，必也同志。　又果也。【後漢·宣帝紀贊】孝宣之治，信賞必罰。　又必育，人名。燧人氏之佐也。【羣輔錄】必育受稅俗。【註】受賦稅及徭役，所宜施爲也。　\n\n又【字彙補】赤犮必力。山名。河水所出也。見僧宗泐記。　\n\n又【古今字考】幷列切，音縪。組也。【周禮·冬官考工記】玉人之事，天子圭中必。【註】謂以組約其中央，以備失墜。◎按周禮考工釋文，必卽組也，讀如縪者，俗讀之也。弓檠之䪐从韋，正譌欲舉以駁《說文》，迂矣，當以《說文》爲正。又按必字不从心，《字彙》幷入心部。《正字通》因之，取其形似，便於檢閱爾。"}