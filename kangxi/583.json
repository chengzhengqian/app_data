{"拼音": "biàn,pián", "部首": "人", "笔画数": "9", "Unicode": "4FBF", "page": "103", "volume": "【子集中】【人字部】", "notes": "\n\n【廣韻】婢面切【集韻】【韻會】【正韻】毗面切，𠀤音卞。順也，利也，宜也。【荀子·議兵篇】汝所謂便者，不便之便也。所謂仁義者，大便之便也。【前漢·趙充國傳】留屯田十二便。　又習也。【禮·表記】唯欲行之浮于名也。故自謂便人。【註】亦言其謙也。辟仁聖之名，云自便習於此事之人耳。　又安也。【前漢·武帝紀】便殿火。【註】凡言便殿，便宮，便坐者，所以就便安也。　又卽也，輒也。【莊子·達生篇】若乃夫沒人，則未嘗見舟。而便操之也。　又溲也。【前漢·張安世傳】郞有醉便殿上者，安世曰：何知非反水漿耶。　\n\n又【集韻】毗連切【正韻】蒲眠切，𠀤音駢。【爾雅·釋訓】便便，辨也。【論語】便便言。　\n\n又【韓詩】便便，閒雅貌。又肥滿貌。【後漢·邊韶傳】邊孝先，腹便便。　又便辟，足恭也。【書·囧命】便辟側媚。　又姓。漢有少府便樂成。　又通平。【書·堯典】平章百姓。【史記·五帝紀】作便。互詳平字註。　又叶毗賔切，音頻。【𨻰琳·車渠椀賦】玉爵不揮，欲厥珍兮。豈若陶梓，爲用便兮。　【說文】从更。从人，人有不便更之。"}