{"拼音": "jué,xù,yù", "部首": "矛", "笔画数": "12", "Unicode": "77DE", "page": "822", "volume": "【午集中】【矛字部】", "notes": "\r\n\r\n【唐韻】餘律切【集韻】允律切【韻會】【正韻】以律切，𠀤音聿。【說文】以錐有所穿也。从矛从㕯。一曰滿有所出也。　\n\r\n又【揚子·太𤣥經】物登明堂，矞矞皇皇。【註】矞矞，物長春風之聲貌也。　又矞似，人名。【左傳·文十年】楚范巫矞似。【註】范邑之巫也。　又矞雲，瑞雲也。【前漢·董仲舒雨雹對】雲五色爲慶，三色成矞。【埤雅】或曰二色爲矞，外赤內靑謂之矞雲。矞同霱。　又矞皇，神名。【前漢·司馬相如·大人賦】前長離而後矞皇。【史記】作潏湟。　\n\r\n又【五音集韻】况必切，熏入聲。【玉篇】飛貌。【類篇】驚遽貌。【禮·禮運】鳳以爲畜，故鳥不矞。【註】矞又作獝，驚飛也。【左思·吳都賦】驫駥飍矞。【註】衆馬走貌。矞同獝。【集韻】或作𥎕䎉。　\n\r\n又【集韻】古穴切，音玦。權詐也。【荀子·非十二子篇】矞宇嵬瑣。【註】矞同譎。"}