{"拼音": "gāo,gū,háo", "部首": "白", "笔画数": "10", "Unicode": "768B", "page": "787", "volume": "【午集中】【白字部】", "notes": "\r\n\r\n【唐韻】古勞切【集韻】【韻會】居勞切【正韻】姑勞切，𠀤音高。【說文】从本从白。禮祝曰皋，登謌曰奏，故皋奏皆从本。本，進趣也。【周禮·春官·樂師】詔來𥌒皋舞。【註】皋，告之也，告國子當舞者舞也。　又長聲也。【禮·禮運】升屋而號告曰：皋某復。【註】皋者，引聲之言也。　又緩也。【左傳·哀二十一年】齊人歌曰：魯人之皋，數年不覺，使我高蹈。【疏】緩聲而長引之，是皋爲緩也。　\n\r\n又【玉篇】澤也。【韻府】岸也。【詩·小雅】鶴鳴于九皋。【傳】九折之澤。【左傳·襄二十五年】牧隰皋。【疏】皋爲澤之坎，是水岸也。【前漢·賈山傳】江皋河瀕。【註】皋，水邊淤地也。　\n\r\n又【集韻】局也。【張衡·西京賦】實惟地之奧區神皋。【註】謂神明之界局也。　\n\r\n又【廣韻】高也。【禮·明堂位】天子皋門。【註】皋之言高也。　\n\r\n又【釋名】高祖，高，皋也。最在上皋，鞱諸下也。　\n\r\n又【爾雅·釋訓】皋皋，刺素食也。【疏】皋皋，不治之貌。【詩·大雅】皋皋訿訿。【傳】皋皋，頑不知道也。　又月名。【爾雅·釋天】五月爲皋。　又神名。【史記·武帝紀】紀皋山用牛。【封禪書】一作澤山。　又禽名。【汲冢周書】文翰者若皋雞。【註】皋雞似鳧，冀州謂之澤特。又乾皋，鸚䳇別名。【埤雅】乾皋斷舌，則坐歌。孔雀拍尾，則立舞。又寒皋，鸜鵒別名。【本草綱目】皋，告也。天寒欲雪，羣飛如告。故名寒皋。　又皋比，虎皮也。【左傳·莊十年】蒙皋比而先犯之。　又皋蘭，山名。【前漢·武帝紀】西至皋蘭。　又水名。【山海經】皋水出章山。　又皋舟，吳地。【左傳·襄十四年】吳人自皋舟之隘要而擊之。　又姓。皋陶之後。【左傳】越大夫皋如。又複姓。東山皋落氏，赤狄別種。　又同鼛。【周禮·冬官考工記】䩵人爲皋鼓。【註】大鼓也。【又】爲皋陶。【註】鼓木也。　又一作睾。【荀子·大略篇】望其壙皋如也。【註】高貌。【莊子·危言篇】【列子·天瑞篇】俱作睾如。\n\r\n又【後漢·馬融傳】皋牢陵山。【註】皋牢，猶牢籠也。【荀子·王霸篇】作睾牢。　又或作滜。【史記·歷書】百艸奮興，秭鴂先滜。【註】子規先出，野澤而鳴也。　又與羔通。【禮·檀弓】高子皋。【註】孔子弟子，名柴。【論語】作子羔。皋羔古字通用。　\n\r\n又【集韻】乎刀切【正韻】胡刀切，𠀤音嗥。呼也。【周禮·春官·大祝】來瞽令皋舞。【註】皋，讀爲嗥。謂呼之入也。與號号唬通。　\n\r\n又【集韻】後到切【韻會】胡到切，𠀤音號。周禮皋舞。劉昌宗讀。或作譹。　\n\r\n又【集韻】攻乎切，音姑。橐皋，地名。在壽春。【前漢·孟康註】橐皋，音拓姑。　【類篇】隸作臯。【經傳】作臯。\r\n考證：〔【左傳·哀二十一年】齊人歌曰，魯侯之皋。〕　謹照原文魯侯改魯人。〔【左傳·襄二十五年】牧隰皋。【註】皋爲澤之坎，是水岸也。〕　謹照原文註改疏。〔【汲冢周書】文翰者若皋雞。【註】皋雞似鳧，翼州謂之澤特。〕　謹照原文翼州改冀州。"}