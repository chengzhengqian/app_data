{"拼音": "qiè", "部首": "穴", "笔画数": "22", "Unicode": "7ACA", "page": "870", "volume": "【午集下】【穴字部】", "notes": "\r\n\r\n〔古文〕𢿝【廣韻】【集韻】【韻會】【正韻】𠀤千結切，音切。盜也。【集韻】盜自中出曰竊。【書·微子】殷民攘竊神祇之犧牷牲。【傳】往盜曰竊。【春秋·定八年】盜竊寶玉大弓。【史記·叔孫通傳】䑕竊狗盜。【博雅】竊，取也。　又私也。【論語】竊比於我老彭。【孟子】竊負而逃。【前漢·公孫弘傳】尚竊遲之。　又非所據而據亦曰竊。【論語】臧文仲其竊位者與。【疏】知賢不舉，偸安於位，故曰竊位。　又竊竊，猶察察。【莊子·齊物論】竊竊然知之。【註】猶察察也。　又鳥名。【爾雅·釋鳥】桑鳸竊脂。【疏】桑鳸，一名竊脂，好盜脂膏，因名。　又淺也。【轉注古音略】竊，卽古淺字。九扈中，竊𤣥，淺黑也。竊藍，淺靑也。竊黃，淺黃也。竊丹，淺赤也。四色皆具，則竊脂亦淺白也。【爾雅·釋獸】虎竊毛謂之虦貓。【疏】虎之淺毛者，別名虦貓。　又叶七計切，音砌。【王筠詩】寶地恣憑陵，神樂忽侵竊。猛將窮奮擊，勇夫貪搏噬。"}