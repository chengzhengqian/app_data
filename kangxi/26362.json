{"拼音": "liáng", "部首": "米", "笔画数": "13", "Unicode": "7CB1", "page": "909", "volume": "【未集上】【米字部】", "notes": "\r\n\r\n【廣韻】【集韻】【韻會】呂張切【正韻】龍張切，𠀤音梁。【說文】米名也。【篇海】似粟而大，有黃靑白三種，又有赤黑色者。【韻會小補】粱，粟類，米之善者，五穀之長，今人多種粟而少種粱，以其損地力而收穫少也。【爾雅·釋草註】虋，赤粱粟。芑，白粱粟。【周禮·天官】犬宜粱。【疏】犬味酸而溫，粱米味甘而微寒，氣味相成，故云犬宜粱。【廣志】有具粱、解粱，有遼東赤粱。【本草】白粱味甘，微寒，無毒，主除熱益氣，有襄陽竹根者最佳。黃粱出靑、冀。【杜甫·贈衞八處士詩】夜雨翦春韭，新炊閒黃粱。【註】《本草》香美逾諸粱，俗呼竹根黃。　又莠類曰粱。【爾雅·釋草】稂，童粱。【註】莠類。【疏】稂，一名童粱。　【集韻】或作梁。\n\r\n考證：〔【說文】稻穀名。〕　謹照原文改米名也。〔【杜詩】新炊聞黃粱。〕　謹照原文聞改閒。"}