{"拼音": "zàn", "部首": "玉", "笔画数": "20", "Unicode": "74D2", "page": "745", "volume": "【午集上】【玉字部】", "notes": "\r\n\r\n【唐韻】徂贊切【集韻】【正韻】才贊切【韻會】在但切，𠀤音㜺。【說文】三玉二石也。禮天子用全，純玉也。上公用駹，四玉一石。侯用瓚，伯用埒，玉石半相埒也。【徐曰】瓚，亦圭也。圭狀，剡上邪銳之。于其首爲勺形，謂之瓚。于其柄爲注水道，所以灌。瓚之言贊，進也，以進于神也。【集韻】一曰祼器。【韻會】宗廟祼器，形如槃。【詩·大雅】瑟彼玉瓚。【傳】玉瓚，圭瓚也。【疏】正義曰：瓚者，器名。以圭爲柄，圭以玉爲之，指其體謂之玉瓚，據成器謂之圭瓚。漢禮，瓚槃大五升，口徑八寸，下有槃口，徑一尺，則瓚如勺，有槃以承之也。天子之瓚，其柄之圭長尺有二寸，其賜諸侯，蓋九寸以下。【又】釐爾圭瓚。【傳】九命錫圭瓚。【前漢·揚雄傳】𤣥瓚觩䚧。【註】服䖍曰：以𤣥玉飾之，故曰𤣥瓚。張晏曰：瓚受五升，口徑八寸，以圭爲柄，用灌鬯。觩䚧，其貌也。　\n\r\n又【廣韻】藏旱切【集韻】在坦切【韻會】才旱切，𠀤音趲。義同。　叉人名。【正韻】漢書註：臣瓚不言姓。按水經注引薛瓚註漢書，是姓薛也。　\n\r\n又【集韻】則旰切，音贊。圭也。一曰雜名。"}