{"拼音": "shí", "部首": "十", "笔画数": "2", "Unicode": "5341", "page": "155", "volume": "【子集下】【十字部】", "notes": "\n\n【唐韻】【韻會】是執切【集韻】寔入切【正韻】寔執切，𠀤音拾。【說文】十，數之具也。一爲東西，丨爲南北，則四方中央具矣。易，數生于一，成于十。【易·繫辭】天九地十。【前漢·韓安國傳】利不十者，不易業。又通作什。【孟子】或相什百。【前漢·谷永傳】天所不饗，什倍於前。【枚乗傳】此其與秦地相什，而功相百。\n\n又【韻會】令官文書借作拾。\n\n又【陸游老學菴筆記】轉平聲，可讀爲諶。白樂天詩：綠浪東西南北路，紅欄三百九十橋。宋文安公宮詞：三十六所春宮館，一一香風送管絃。鼂以道詩：煩君一日殷勤意，示我十年感遇詩。"}