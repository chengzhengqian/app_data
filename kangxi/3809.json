{"拼音": "ài,yì", "部首": "口", "笔画数": "13", "Unicode": "55CC", "page": "202", "volume": "【丑集上】【口字部】", "notes": "\n\n【唐韻】【集韻】【韻會】【正韻】𠀤伊昔切，音益。【說文】咽也。【穀梁傳·昭十九年】歠飦粥嗌，不容粒。【註】嗌，喉也。【楚辭·大招】四酎幷孰，不歰嗌只。【史記·倉公傳】飮食下嗌。【老子·道德經】終日號而嗌不嗄。　\n\n又【集韻】乙革切，音戹。義同。【莊子·大宗師】屈服者，其嗌言若哇。【釋文】嗌，郭音厄。　\n\n又【集韻】乙角切，音渥。笑也。【韓詩外傳】疾笑嗌嗌，威儀固陋。　\n\n又【集韻】烏懈切，音隘。【揚子·方言】嗌，噎也。秦晉或曰嗌，又曰噎。【註】皆謂咽痛。　\n\n又【集韻】壹計切，音翳。與齸同。江東名咽爲齸。"}