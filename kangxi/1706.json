{"拼音": "fēn,fèn", "部首": "刀", "笔画数": "4", "Unicode": "5206", "page": "136", "volume": "【子集下】【刀字部】", "notes": "\n\n【唐韻】府文切【集韻】【韻會】方文切，𠀤音餴。【說文】別也。从八刀，刀以分別物也。【易·繫辭】物以羣分。\n\n又【增韻】裂也，判也。\n\n又【廣韻】賦也，施也。【增韻】與也。\n\n又【玉篇】隔也。\n\n又【前漢·律歷志】一黍之廣爲一分。分者，自三微而成著，可分別也。又半也。【公羊傳·莊二年】師喪分焉。【荀子·仲尼篇】以齊之分，奉之而不足。又徧也。【左傳·哀元年】熟食者分，而後敢食。又與紛通。【荀子·儒效篇】分分乎其有終始也。【淮南子·繆稱訓】禍之生也分分。【註】猶紛紛。\n\n又【周禮·天官】以待國之匪頒。【註】匪讀爲分。\n\n又【唐韻】扶問切【集韻】【韻會】符問切，𠀤汾去聲。名分也。【禮·禮運】禮達而分定。又均也，分劑也。【禮·曲禮】分毋求多。又分位也。【漢諸葛亮出師表】此臣所以報先帝，而忠陛下之職分也。\n\n又【集韻】方問切，紛去聲。均也。【左傳·僖元年】救患分災。\n\n又【正韻】府吻切，音粉。【爾雅·釋器】律謂之分。【註】分音粉，律管可以分氣。\n\n又【韻補】叶膚容切，音丰。【曹植·七啓】太極之初，渾沌未分。萬物紛錯，與道俱隆。又叶膚眠切，音近徧。【班固·西都賦】九市開場，貨別隊分。人不得顧，車不得旋。災字原刻从𡿧。"}