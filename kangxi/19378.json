{"拼音": "dié", "部首": "片", "笔画数": "13", "Unicode": "7252", "page": "694", "volume": "【巳集中】【片字部】", "notes": "\n\n【唐韻】徒叶切【集韻】【韻會】達協切，𠀤音疊。【說文】札也。从片，枼聲。【廣韻】書板曰牒。【左傳·昭十五年】右師不敢對，受牒而退。【疏】牒，札也。【戰國策】孟嘗君乃取所怨五百牒削之，不敢以爲言。【前漢·路溫舒傳】取澤中蒲，截以爲牒。【註】小簡曰牒。\n\n又【匡衡傳】但以無階朝廷故隨牒在遠方。【註】隨牒，謂隨選補之恆牒。　\n\n又【玉篇】譜也。【史記·封禪書】有玉牒書。【太史公自序】取之譜牒。　\n\n又【淮南子·本經訓】積牒旋石以備修碕。　\n\n又【後漢·王符傳】皆服文組綵牒。【註】牒卽今疊布。　\n\n又【揚子·方言】牀上板。衞之北郊，趙魏之閒謂之牒。　\n\n又【增韻】官府移文謂之牒。\n\n又【韻會】訟辭亦曰牒。　【說文】本作𤗣。【韻會】通作諜。"}