{"拼音": "huài,péi,pī", "部首": "土", "笔画数": "7", "Unicode": "574F", "page": "225", "volume": "【丑集中】【土字部】", "notes": "\n\n【廣韻】芳杯切【集韻】【韻會】鋪枚切【正韻】鋪杯切，𠀤音胚。【爾雅·釋山】山再成曰坏，一曰山一成。　又山名。【吳會志】大坏，小坏山在洮湖中，溧陽宜興之界，二山相望，水環若浮，故名。　又陶瓦未燒曰坏。【後漢·崔駰傳】坏冶一陶，羣生得理。　\n\n又【集韻】【韻會】【正韻】𠀤蒲枚切，音裴。以土封罅隙也。【禮·月令】仲秋，蟄蟲坏戸。孟冬，使有司坏城郭。　又屋後牆。【淮南子·齊俗訓】魯君欲相顏闔，使人以幣先焉，闔鑿阫而遁。【揚雄·解嘲】作坏。　又神名。【莊子·大宗師】堪坏得之，以襲崑崙。通作阫。\n\n（壞）〔古文〕𡎯【廣韻】【集韻】【韻會】【正韻】𠀤古壞切，音怪。毀也。　又胡怪切，若𩟮。自毀也。【毛氏韻增】凡物不自敗而毀之則古壞切，如魯恭王壞孔子宅之類是也。物自敗則胡怪切，如春秋傳魯城門壞之類是也。　\n\n又【集韻】乎乖切，音懷。壞隤，山名。　又胡罪切，音瘣。【詩·小雅】譬彼壞木，疾用無枝。　又叶胡對切，音潰。【詩·大雅】無俾城壞，無獨斯畏。　又叶戸恢切，音回。【家語】孔子歌曰：泰山其頹乎，梁木其壞乎。與下萎叶。萎，音哀。"}