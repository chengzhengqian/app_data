{"拼音": "suī,suí,tuǒ", "部首": "糸", "笔画数": "10", "Unicode": "7EE5", "page": "925", "volume": "【未集中】【糸字部】", "notes": "\r\n\r\n〔古文〕夊【廣韻】息遺切【集韻】【韻會】宣隹切【正韻】蘇回切，𠀤音雖。【說文】車中把也。【註】徐鍇曰：禮升車必正立執綏，所以安也。【儀禮·士冠禮】壻御婦車授綏。【註】綏，所以引車者。【禮·曲禮】僕人之禮，必授人綏。　\n\r\n又【書·禹貢】五百里綏服。【傳】綏，安也。安服王者之政敎。【詩·周南】福履綏之。【傳】安也。\n\r\n又【左傳·文十二年】乃皆出戰交綏。【註】古名退軍爲綏。【疏】《司馬法》將軍死綏。舊說綏，却也。　\n\r\n又【荀子·儒效篇】綏綏兮其有文章。【註】安泰之貌。或爲葳蕤之貌。　又州名。【廣韻】春秋時白翟所居，秦幷天下爲上郡，後魏廢郡置州，取綏德縣爲名。　\n\r\n又【集韻】雙隹切，音榱。毿㲤，毛長貌。一曰狐貌。㲤，或作綏。【詩·衞風】有狐綏綏。【傳】匹行貌。　\n\r\n又【集韻】儒佳切，音蕤。緌，或作綏。【詩·大雅】淑旂綏章。【傳】大綏也。【疏】綏者，卽交龍旂竿所建。【禮·王制】諸侯殺則下小綏，大夫殺則止佐車。【註】綏當爲緌。緌，有虞氏之旌旗也。\n\r\n又【明堂位】夏后氏之綏。【註】綏，讀爲冠蕤之蕤。　\n\r\n又【集韻】思累切，音瀡。隋，或作墮。亦作綏。尸所祭肝脊黍稷之屬。【儀禮·士虞禮】不綏祭。【註】事尸之禮，始於綏祭。綏，當爲墮。　\n\r\n又【集韻】呼恚切，音毀。義同。　\n\r\n又【集韻】吐火切，音妥。【禮·曲禮】執天子之器則上衡，國君則平衡，大夫則綏之。【註】綏，讀曰妥。妥之謂下於心。【又】國君綏視。【註】視國君彌高。妥視，謂視止於袷。　\n\r\n又【集韻】通回切，音推。妥，或作綏，安坐也。\n\r\n考證：〔【說文】車中把也。【註】徐鍇曰，禮升車以正立執綏。〕　謹照原註以正立改必正立。〔【儀禮·士冠禮】壻御婦授綏。〕　謹照原文婦字下增車字。〔【禮·王制】諸侯殺則下小綏，大夫殺則止左車。〕　謹照原文左車改佐車。"}