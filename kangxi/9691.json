{"拼音": "chè", "部首": "彳", "笔画数": "7", "Unicode": "5F7B", "page": "371", "volume": "【寅集下】【彳字部】", "notes": "\n\n〔古文〕𢖉𢕹【唐韻】【集韻】【韻會】𠀤直列切，音轍。【說文】通也。【論語】盍徹乎。【註】周法，什一而稅，謂之徹。徹，通也，爲天下之通法。　\n\n又【廣韻】徹，達也。【左傳·成十六年】養由基蹲甲而射之，徹七札焉。【註】發達七札也。　\n\n又【集韻】徹，道也。　又剝取也。【詩·豳風】徹彼桑土。　又治也。【詩·大雅】徹田爲糧。【傳】徹，治也。　又去也。【儀禮·士冠禮】徹筮席。【左傳·宣十二年】軍衞不徹警也。【周禮·天官·膳夫】卒食以樂，徹于造。【疏】天子食終徹器之時，作樂以徹之。　又毀也。【詩·小雅】徹我牆屋。【箋】徹毀我牆屋也。　\n\n又【揚子·方言】徹，列也。【蔡邕·獨斷】羣臣異姓有功封者，稱曰徹侯，避武帝諱，改曰通侯，或曰列侯也。　\n\n又【唐韻】丑列切【集韻】【正韻】敕列切，𠀤闡入聲。義同。【集韻】或作〈足𢾿〉。"}