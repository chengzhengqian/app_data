{"拼音": "zhǎn", "部首": "尸", "笔画数": "10", "Unicode": "5C55", "page": "302", "volume": "【寅集上】【尸字部】", "notes": "\n\n〔古文〕㠭【集韻】【韻會】【正韻】𠀤知輦切，邅上聲。【說文】轉也。本作㞡，从尸，𧝑省聲。隸作展。【爾雅·釋言】展，適也。【註】得自申展適意也。一曰誠也。【詩·鄘風】展如之人兮。【小雅】展也大成。【揚子·方言】荆吳淮汭之閒，謂信曰展。　又舒也，開也。【儀禮·聘禮】有司展羣幣以告。【疏】展，𨻰也。　\n\n又【周禮·天官】展其功緒。【註】展，猶錄也。　\n\n又【書·旅獒】分寶玉于伯叔之國，時庸展親。【註】使益厚其親也。　\n\n又【廣韻】整也，審也，視也。【周禮·春官·肆師】大祭祀，展犧牲。【註】展，省閱也。　又姓。魯大夫展禽，展喜。　又叶諸延切，音旃。【詩·鄘風】瑳兮瑳兮，其之展也。叶下顏媛。【註】展與襢通。　又叶章忍切，音軫。【張衡·西京賦】五都貨殖，旣遷旣引。商旅聯槅，隱隱展展。\n\n考證：〔【書·旅獒】分寶玉于叔伯之國。〕　謹照原文叔伯改伯叔。〔【周禮·春官·大宗伯】大祭祀，展犧牲。〕　謹照原文大宗伯改肆師。"}