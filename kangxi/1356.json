{"拼音": "bīng", "部首": "八", "笔画数": "7", "Unicode": "5175", "page": "127", "volume": "【子集下】【八字部】", "notes": "\n\n〔古文〕𠈯𠡿【唐韻】甫明切【集韻】【韻會】晡明切【正韻】補明切，𠀤丙平聲。【說文】械也。【增韻】戎器也。【世本】蚩尤以金作兵。兵有五，一弓，二殳，三矛，四戈，五戟。又執兵器從戎者曰兵。【禮·月令】命將帥選士厲兵。【周禮·夏官】中秋敎治兵。【廣韻】戎也。又擊敵曰兵之。【左傳·定十年】公會齊景公于夾谷，齊犁彌使萊人以兵劫公。孔子以公退，曰：士兵之。【註】命士官擊萊人也。\n\n又【禮·曲禮】死𡨥曰兵。【註】言能捍國難爲𡨥所殺者，謂爲兵也。又必良切，音浜。【詩·衞風】擊鼓其鏜，踴躍用兵。土國城漕，我獨南行。【史記·天官書】五星同色，天下偃兵，百姓寧昌。【白虎通】武王望羊，是謂攝揚。盱目𨻰兵，天下富昌。◎按兵古音必良切，自《魏·王粲·刀銘》相時隂陽，制兹利兵。始與淸、呈、形、靈爲韻。《𨻰思王·孟冬篇》武官誡田，講旅統兵。與淸、停爲韻。《贈丁儀王粲》詩：皇佐揚天惠，四海無交兵。與淸、城、名、聲爲韻。《明帝·苦寒行》雖有吳蜀𡨥，春秋足耀兵。與齡、纓爲韻。\n\n又【韻補】叶犇謨切，音逋。【道藏歌】解帶天皇寢，停駕高上兵。玉眞啓角節，翊衞自相扶。"}