{"拼音": "rù", "部首": "入", "笔画数": "2", "Unicode": "5165", "page": "125", "volume": "【子集下】【入字部】", "notes": "\n\n【唐韻】人執切【集韻】【韻會】日汁切【正韻】日執切，𠀤任入聲。【說文】內也。【玉篇】進也。【禮·少儀】事君，量而後入。【檀弓】孟獻子𧝓比御而不入。【註】言雖比次婦人之當御者，猶不入寢也。\n\n又【春秋·隱二年】莒人入向。【定六年】於越入吳。【傳】造其國都曰入，弗地曰入。【註】謂勝其國邑，不有其地也。入者，逆而不順，非王命而入人國也。\n\n又【廣韻】納也，得也。\n\n又【增韻】沒也。\n\n又【楞嚴經】六入謂六塵，卽眼入色，耳入聲也。\n\n又【敎坊記】每日常在天子左右爲長入。\n\n考證：〔【檀弓】孟子𧝓比御而不入。〕　謹照原書孟子改爲孟獻子。"}