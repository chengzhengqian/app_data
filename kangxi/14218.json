{"拼音": "fū,fǔ,fù", "部首": "木", "笔画数": "9", "Unicode": "67CE", "page": "518", "volume": "【辰集中】【木字部】", "notes": "\n\n【唐韻】甫無切【集韻】【韻會】風無切，𠀤音膚。【說文】闌足也。　\n\n又【集韻】【正韻】芳無切，音敷。義同。　\n\n又【說文】編木以渡曰泭。或作柎，通作桴。孫炎曰：方木置水曰柎栰。【管子·兵法篇】方舟投柎。　\n\n又【玉篇】花萼足也。凡草木房謂之柎。【集韻】或作枎、𣘧。【山海經】崇丘之山有木。圓葉而白柎。【正韻】作防父切。　\n\n又【集韻】【韻會】𠀤斐父切，音撫。與拊同。樂器也，以葦爲之。【禮·樂記】治亂以相。【註】相卽柎也。裝之以穅，形如鼓。　\n\n又【集韻】符遇切，音附。楡柎，木名。　又注也。【儀禮·士冠禮】素積白屨，以魁柎之。【疏】以魁蛤灰注其上，使色白也。　又兪柎，良醫名。【前漢·藝文志】太古有岐伯、兪柎。　又與弣同，弓弝也，刀弝也。【周禮·冬官考工記】弓人有柎焉，故剽。【禮·少儀】削授柎。　又楄柎，詳楄註。　又柎，猶倚也。【管子·輕重篇】父老柎枝而論，終日不歸。"}