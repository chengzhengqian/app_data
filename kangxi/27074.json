{"拼音": "guān,lún", "部首": "糸", "笔画数": "14", "Unicode": "7DB8", "page": "928", "volume": "【未集中】【糸字部】", "notes": "\r\n\r\n【廣韻】力迍切【集韻】【韻會】龍春切，𠀤音倫。【說文】靑絲綬也。【後漢·輿服志】百石靑紺綸，一采宛轉繆織，長丈二尺。　\n\r\n又【廣韻】絲綸。【釋名】綸，倫也，作之有倫理也。【易·屯卦】君子以經綸。【疏】綸謂綱也，以織綜經緯。【禮·緇衣】王言如絲，其出如綸。【疏】綸麤於絲。【後漢·章帝紀】吹綸絮。【註】綸似絮而細。　\n\r\n又【易·繫辭】故能彌綸天地之道。【釋文】京房云：綸，知也。王肅云：綸，纏裹也。荀云：綸，迹也。　\n\r\n又【詩·小雅】之子于釣，言綸之繩。【傳】綸，釣繳也。　\n\r\n又【莊子·齊物篇】而其子又以文之綸終。【音義】綸，琴瑟絃也。　又草名。【爾雅·釋草】綸似綸，組似組。東海有之。【博物志】綸似宛轉繩。　又姓。【魏志】孫文懿臣綸直。　又地名。【左傳·哀元年】虞思於是妻之以二姚，而邑諸綸。【註】綸，虞邑。　\n\r\n又【集韻】盧昆切，音論。義同。　\n\r\n又【廣韻】古頑切【集韻】姑頑切，𠀤音鰥。靑絲綬。【北堂書鈔】晉紀云：王敦欲伐甘卓，遣使送白綸巾與卓，卓不取。又謝萬著白綸巾。【正字通】綸巾，巾名。世傳孔明軍中嘗服之。俗作𥿑。　\n\r\n又【韻補】叶閭員切。【道藏·元始歌】黃庭戊巳無流源，徹通五藏十二綸。"}