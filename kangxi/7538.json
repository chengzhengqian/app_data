{"拼音": "tún,zhūn", "部首": "屮", "笔画数": "4", "Unicode": "5C6F", "page": "304", "volume": "【寅集上】【屮字部】", "notes": "\n\n【集韻】【韻會】𠀤株倫切，音肫。【說文】難也。象艸木之初生，屯然而難。从屮貫一。一，地也，尾曲。【玉篇】萬物始生也。　\n\n又【廣韻】厚也。【易·屯卦】屯，剛柔始交而難生。　又屯邅，難行不進貌。【易·屯卦】屯如邅如。別作迍。　\n\n又【增韻】吝也。【易·屯卦】屯其膏。　\n\n又【廣韻】【集韻】徒渾切【正韻】徒孫切，𠀤音豚。聚也，勒兵而守曰屯。【前漢·趙充國傳】分屯要害。　又兵耕曰屯田。【周禮·冬官】有屯部，今曰屯田司。　又姓，三國蜀漢法部尚書屯度。　又屯留，縣名，在上黨。　\n\n又【集韻】徒困切，音頓。亦姓。【風俗通】混屯，太昊之良佐，子孫因以爲氏。　又叶徒沿切，音田。【馬融·廣成頌】校隊案部，爲前後屯。甲乙相伍，戊己爲堅。"}