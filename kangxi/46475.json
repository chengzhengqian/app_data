{"拼音": "juān", "部首": "鳥", "笔画数": "12", "Unicode": "9E43", "page": "1490", "volume": "【亥集中】【鳥字部】", "notes": "\r\n\r\n【廣韻】古懸切【集韻】【韻會】圭懸切【正韻】圭淵切，𠀤音涓。杜鵑，鳥名。【玉篇】甄鵑。【顏師古曰】鷤䳏，一名買𪀗，一名子規，一名杜鵑。【李時珍曰】杜鵑，出蜀中，狀如雀鷂，而色慘黑，赤口，有小冠，春暮卽鳴，夜啼達旦，鳴必向北，至夏尤甚，晝夜不止，其聲哀切，田家𠋫之，以興農事。惟食蟲蠹，不能爲巢，居他巢生子。【埤雅】杜鵑苦啼，啼血不止，一名怨鳥，夜啼達旦，啼苦則倒懸於樹。【異物志】杜鵑一名巂周，自呼曰謝豹。【寰宇記】蜀王杜宇號望帝，立鼈靈爲相，後因禪位，自亡去，化爲子規。【華陽國志】杜宇稱帝，會有水災，其相開明，決玉壘山以除害，帝遂委以政，升西山隱焉。時適二月，子規鳥鳴，故蜀人聞輒悲思之。又花名杜鵑。【花木考】亦名山石榴，山躑躅，映山紅。互見䳏𪀗鴂鷤鷶𪈥諸字註。巂字原刻从隹从冏。或雋字。𪈥字原刻从嶣从鳥。。\n\r\n考證：〔【玉篇】盤鵑。〕　謹照原文盤鵑改甄鵑。"}