{"拼音": "há,xiā", "部首": "虫", "笔画数": "9", "Unicode": "867E", "page": "1090", "volume": "【申集中】【虫字部】", "notes": "\r\n\r\n【唐韻】胡加切【集韻】【韻會】【正韻】何加切，𠀤音遐。【說文】蝦蟆也。【史記·龜筴傳】月爲𠛬而相佐，見食于蝦蟆。【前漢·武帝紀】元鼎五年秋，鼃蝦蟆鬭。【酉陽雜俎】蝦蟆無腸。　又蝦蟆護，鳥名。【酉陽雜俎】南山下有鳥，名蝦蟆護，多在田中，頭有冠，色蒼足赤，形似鷺。　又車名。【南史·殷琰傳】前右軍杜叔寶等𠀤勸琰同逆，帝遣劉勔西討之，作大蝦蟆車，載土，牛皮蒙之，推以塞塹。　又蝦蛤，獸名。【司馬相如·上林賦】格蝦蛤。見蛤字註。　\n\r\n又【集韻】虛加切，音鰕。蟲名。　\n\r\n又【篇海】與鰕通。【爾雅翼】蝦多鬚，善游而好躍。今閩中五色蝦，長尺餘，具五色。梅蝦，梅雨時有之。蘆蝦，靑色，相傳蘆葦所變。泥蝦，稻花變成，多在泥田中。又蝦姑，狀如蜈蚣，一名管蝦。【洞冥記】有丹蝦，長十丈，鬚長八尺，其鼻如鋸。【張衡·南都賦】駮蝦委蛇。\n\r\n考證：〔【張衡·南都賦】蛟蝦委蛇。〕　謹照原文蛟改駮。"}