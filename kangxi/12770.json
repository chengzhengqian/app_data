{"拼音": "yōu", "部首": "攴", "笔画数": "7", "Unicode": "6538", "page": "468", "volume": "【卯集下】【攴字部】", "notes": "\n\n【唐韻】以周切【集韻】【韻會】【正韻】夷周切，𠀤音由。【說文】作攸，行水也。【註】攴，入水所仗也。秦刻石嶧山文，攸字作𣲏。【孟子】攸然而逝。【趙註】攸然迅走，趣水深處也。　\n\n又【爾雅·釋言】攸，所也。【易·坤卦】君子攸行。【詩·大雅】爲韓姞相攸。【註】擇可嫁之所也。　\n\n又【左傳·哀三年】鬱攸從之。【註】鬱攸，火氣也。　\n\n又【前漢·敘傳】攸攸外㝢。【註】攸攸，遠貌。　又語助詞。【書·洪範】彝倫攸敘。【詩·大雅】四方攸同。　\n\n又【集韻】以九切，音酉。【左傳·昭十二年】湫乎攸乎。【註】攸，懸危貌。　又姓。【急就篇】北燕有攸邁。攸字从攴作。\n\n考證：〔【左傳·昭十三年】湫乎攸乎。〕　謹照原文十三年改十二年。"}