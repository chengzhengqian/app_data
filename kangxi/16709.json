{"拼音": "chōng", "部首": "水", "笔画数": "7", "Unicode": "6C96", "page": "611", "volume": "【巳集上】【水字部】", "notes": "\n\n【唐韻】直弓切【集韻】【韻會】持中切，𠀤音蟲。【說文】涌搖也。　\n\n又【玉篇】虛也。【老子·道德經】大盈若沖。　\n\n又【廣韻】和也，深也。【蕭慤詩】重明豈凝滯，無累在淵沖。　又飛也。【史記·滑稽傳】一飛沖天。　又幼小也。【書·盤庚】肆予沖人。【傳】沖，童也。　又垂飾貌。【詩·小雅】䩦革沖沖。　又聲也。【詩·豳風】鑿冰沖沖。　又姓。明洪武中香山縣丞沖敬。　\n\n又【集韻】杜孔切，音動。涌也。　\n\n又【韻補】叶仲良切，音長。【道藏歌】鬱鬱對啓明，圓華煥三沖。飇粲麗九天，天綠繞丹房。"}