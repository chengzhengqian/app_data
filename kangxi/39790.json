{"拼音": "líng", "部首": "金", "笔画数": "10", "Unicode": "94C3", "page": "1299", "volume": "【戌集上】【金字部】", "notes": "\r\n\r\n【唐韻】【集韻】【韻會】𠀤郞丁切，音靈。【說文】令丁也。【廣韻】似鍾而小。【正韻】爲圜形，半裂以出聲，錮銅珠於內以鳴之。【左傳·桓二年】錫鸞和鈴，昭其聲也。【註】鈴在旂，有鳴聲。【釋文】鈴，音零。【爾雅·釋天】旌旂有鈴曰旂。　\n\r\n又【唐制】學士院深嚴，懸鈴索備警，長慶中河北用兵，常夜作聲以鳴緩急。【李德裕詩】銀花懸院榜，風撼引神鈴。　\n\r\n又【博雅】鈴鈴，聲也。【前漢·天文志】丙戌，地大動鈴鈴然。　又書名。【抱朴子·對俗卷】按玉鈴經中篇。　\n\r\n又【揚子·方言】好說而不見諸仲尼說鈴也。【註】喩小說不合大雅也。　又馬兜鈴，藥名。【本草】一名土靑木香。蔓生，葉脫時，其實尚𠂹，如馬項鈴，故名。　又草名。【正字通】鈴兒草，卽沙薓，象花形。【墨莊漫錄】明宣德年，帝夢神語，雨打無聲鼓子花，帝口占，風吹不響鈴兒草，至今傳爲絕對。　又花名。【夢華錄】菊黃色而圓曰金鈴。　又與軨通。【周禮·春官·巾車】大祭祀，鳴鈴以應雞人。【註】鈴或作軨。　\n\r\n又【說文】霆雷餘聲也。鈴鈴所以挺出萬物。　又通作令。【詩·齊風】盧令令。【註】纓環聲。"}