{"拼音": "wò", "部首": "巾", "笔画数": "12", "Unicode": "5E44", "page": "334", "volume": "【寅集中】【巾字部】", "notes": "\n\n【廣韻】於角切【集韻】【韻會】【正韻】乙角切，𠀤音渥。【玉篇】帳也。【類篇】幬也。【廣韻】大帷。【小爾雅】覆帳謂之幄。【釋名】幄，屋也。以帛衣板施之，形如屋也。【三禮圖】上下四旁悉周曰幄。【周禮·天官】幕人掌帷幕幄帟綬之事。【註】四合象宮室曰幄，王所居之帳也。【前漢·張良傳】運籌策帷幄中。　又軍中帳。【左傳·昭十三年】子產以幄幕九張行。【註】幄幕，軍旅之帳。　又享神之帳。【前漢·禮樂志】照紫幄珠熉黃。【註】如淳曰：紫幄，享神之帳也。"}