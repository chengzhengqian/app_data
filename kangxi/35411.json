{"拼音": "jǐn", "部首": "言", "笔画数": "18", "Unicode": "8B39", "page": "1178", "volume": "【酉集上】【言字部】", "notes": "\r\n\r\n【唐韻】居隱切【集韻】【韻會】几隱切，𠀤音卺。【說文】愼也。【玉篇】敬也。【廣韻】絜也。【增韻】毖也，專也，重也。【易·乾卦】庸行之謹。【書·盤庚】恪謹天命。【詩·大雅】以謹無良。【禮·月令】孟冬，命百官謹蓋藏。【史記·萬石君傳】丞相醇謹而已。【前漢·酈食其傳】舉大事不細謹。　又嚴禁也。【荀子·王制篇】謹盜賊。　又姓，見【姓苑】。　\n\r\n又【字彙】渠斤切，音芹。與墐同。【禮·內則】炮取豚若將，塗之以謹塗。【註】謹當爲墐，聲之誤也。　【說文】本作𧭩。"}