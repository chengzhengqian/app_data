{"拼音": "dài,tè", "部首": "貝", "笔画数": "9", "Unicode": "8D37", "page": "1206", "volume": "【酉集中】【貝字部】", "notes": "\r\n\r\n【唐韻】【集韻】【韻會】𠀤他代切，音態。【說文】施也。【廣雅】予也。【玉篇】假也，借盈也，以物與人更還其主也。【周禮·地官·泉府】凡民之貸者，與其有司，辨而授之。【左傳·文十四年】盡其家貸於公，有司以繼。　\n\r\n又【集韻】惕得切，音慝。本作貣。【五經文字】貸，或相承借爲貣字。【唐韻正】乞貸之貸爲入聲，出貸與人之貸爲去聲。【禮·月令】命太史守典奉法，司天日月星辰之行，宿離不貸。【註】宿，猶止也。離，猶行也。言占𠋫躔次進退之度數不差忒也。【音義】吐得反。又音二。【又】季夏，命婦官染采，黼黻文章，必以法故，無或差貸。【註】言所染五色，如其舊法不攺易也。【音義】他得反。又音二。　\n\r\n又【集韻】【韻會】𠀤敵德切，音特。義同。"}