{"拼音": "yín", "部首": "口", "笔画数": "7", "Unicode": "541F", "page": "177", "volume": "【丑集上】【口字部】", "notes": "\n\n〔古文〕唫㕂【唐韻】【集韻】【韻會】【正韻】𠀤魚音切，音崟。【說文】呻也。【廣韻】歎也。　\n\n又【增韻】哦也，咏也，鳴也。【莊子·德充符】倚樹而吟。【戰國策】晝吟宵哭。【楚辭·漁父】行吟澤畔。【荀子·不苟篇】盜跖吟口。【註】吟咏長在人口也。【後漢·梁冀傳】口吟舌言。【註】謂語吃不能明了。　又姓。【正字通】唐嘉州刺史吟約。　又音含。【前漢·郊祀歌】靈安留，吟靑黃。【註】服虔曰：吟音含。○按師古云：服說非也。吟，歌誦也，靑黃，四時之樂也。然服有此音，今存之。　\n\n又【集韻】牛錦切，音僸。【揚雄·解嘲】蔡澤雖噤吟，而笑唐舉。【註】師古曰：噤吟，頷頤之貌。吟，魚錦反。　\n\n又【集韻】宜禁切，音𩒻。長咏也。【韓愈·同宿聮句】白鶴叫相喑。喑或作吟，吟去聲。　又音噤。【史記·淮隂侯傳】雖有舜禹之智，吟而不言。【註】吟，巨蔭反。　又音琴。亦見【史記·淮隂侯傳索隱註】。　【說文】或作䪩訡。【集韻】亦作欽。"}