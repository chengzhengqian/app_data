{"拼音": "jī,jiāo,jiào", "部首": "水", "笔画数": "16", "Unicode": "6FC0", "page": "654", "volume": "【巳集上】【水字部】", "notes": "\n\n【唐韻】【集韻】【韻會】吉歷切【正韻】訖逆切，𠀤音擊。【說文】礙衺疾波也。一曰半遮也。【前漢·溝洫志】爲石隄激使東注。激者，聚石於隄旁衝要之處，所以激去其水也。　又衝也。【潘岳·詩】驚湍激巖阿。　\n\n又【水經注】沔水北岸數里，有大石，名五女激。　又言論過直爲激切。【後漢·𨻰寵傳】言事者必多激切。　又感激也。【後漢·蔡邕傳】感激忘身。　又違俗立異爲激詭。【後漢·范冉傳】冉好違時絕俗，爲激詭之行。冉或作丹。　又激楚，淸聲也。【楚辭·招魂】宮庭震驚，發激楚些。　又姓。【前漢·淮南王傳】有激章。　\n\n又【廣韻】古弔切【集韻】吉弔切，𠀤音叫。湍流貌。一曰風聲。　\n\n又【集韻】堅堯切，音驍。與憿同。幸也。通作僥徼。\n\n考證：〔【楚辭·九歌】宮庭震驚，發激楚些。〕　謹照原書九歌改招魂。"}