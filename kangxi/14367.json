{"拼音": "qī,xī", "部首": "木", "笔画数": "10", "Unicode": "6816", "page": "522", "volume": "【辰集中】【木字部】", "notes": "\n\n解釋【唐韻】先稽切【集韻】【韻會】【正韻】先齊切，𠀤音西。西本古栖字。【說文】日在西方而鳥棲。故因以爲東西之西。【禽經】陸鳥曰栖，水鳥曰宿，獨鳥曰上，衆鳥曰集。【莊子·至樂篇】養馬者宜栖之深林。或作棲。　又凡物止息皆曰栖。【魏書·顯祖記】栖心浩然。【陶潛·穫下潠詩】聊得從君栖。　又栖遲，遊息也。【陶潛·與從弟詩】栖遲詎爲拙。　又栖栖，猶皇皇也。【論語】何爲是栖栖者與。　\n\n又【集韻】【韻會】【正韻】𠀤思計切。音細。雞所止。\n\n（棲）【玉篇】同栖。鳥棲也。　\n\n又【博雅】棲謂之牀。【詩·陳風】衡門之下，可以棲遲。　又草名。【詩·大雅】如彼棲苴。【傳】水中浮草曰棲苴。　\n\n又【集韻】【類篇】𠀤千西切，音妻。棲棲，簡閱車馬貌。【詩·小雅】六月棲棲，戎車旣飭。　又棲屑，往來貌。【後魏·裴安傳】京師遼遠，實憚棲屑。"}