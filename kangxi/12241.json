{"拼音": "cuī,cuò", "部首": "手", "笔画数": "14", "Unicode": "6467", "page": "450", "volume": "【卯集中】【手字部】", "notes": "\n\n【唐韻】【集韻】𠀤昨回切，音漼。讀若罪平聲。【說文】擠也。一曰挏也。一曰折也。　\n\n又【集韻】【韻會】【正韻】𠀤徂回切，音嗺。義同。　又沮也。【詩·邶風】室人交徧摧我。【箋】摧者，刺譏之言。　\n\n又【增韻】挫也，抑也。【史記·季布傳】能摧剛爲柔。　\n\n又【爾雅·釋詁】摧詹，至也。【揚子·方言】摧詹，楚語。【詩·大雅】先祖于摧。【傳】至也。【疏】先祖之神，於何所至。　又滅也。【詩·大雅·朱傳】先祖之祀，將自此而滅也。　\n\n又【集韻】遵綏切，醉平聲。退也。【易·晉卦】晉如摧如。鄭康成讀。　又催內切，音啐。減也。　\n\n又【集韻】【正韻】𠀤寸臥切，音剉。與莝同。斬芻也。【詩·小雅】乘馬在廐，摧之秣之。【箋】摧，今莝字也。"}