{"拼音": "làn,lián,liǎn,liàn", "部首": "辵", "笔画数": "10", "Unicode": "9023", "page": "1259", "volume": "【酉集下】【辵字部】", "notes": "\r\n\r\n【唐韻】力延切【集韻】【韻會】陵延切【正韻】靈年切，𠀤音漣。【說文】員連也。【玉篇】合也，及也。【廣韻】續也，還也。【集韻】屬也。【正韻】接也。【詩·大雅】執訊連連。【朱傳】屬續貌。【禮·王制】十國爲連，連有帥。【齊語】四里爲連，十連爲鄕。【後漢·韓康傳】連徵不至。　又姻親爲連。【史記·尉佗傳】及蒼梧秦王有連。【註】有連者，連姻也。　又黏鳥曰連。【淮南子·覽㝠訓】連鳥于百仞之上。　又連尹、連敖，皆楚官名。【左傳·襄十五年】屈蕩爲連尹。【史記·淮隂侯傳連敖註】楚司馬官也。　又連山，易名。【周禮·春官·大卜】掌三易之法，一曰連山。【註】其卦以純艮爲首，山上山下，是名連山。　又鉛之未鍊者曰連。【史記·貨殖傳】長沙出連錫。　又祈連，山名。【前漢·霍去病傳】出北地，至祈連山。【註】卽天山也。　\n\r\n又【韻會】州名。漢屬桂陽郡，隋置連州。　又姓。【左傳·莊八年】齊有連稱。　\n\r\n又【集韻】【韻會】【正韻】𠀤力展切，音斂。難也。【易·蹇卦】往蹇來連。【註】連，亦難也。又遲久之意。　\n\r\n又【集韻】連彥切，音摙。【禮·玉藻】連用湯。【註】連，猶釋也。以湯洗足垢，乾潔其體也。　\n\r\n又【集韻】郞旰切，音爛。連石，山名。【淮南子·天文訓】日至于連石。　又叶離珍切，音鄰。【陸雲·夏府君誄】祈祈縉紳，泣涕留連。故作斯誄，著之不泯。泯音民。\n\r\n考證：〔【史記·尉陀傳】及蒼梧秦王有連。【註】有連者，連姻也。〕　謹照原文尉陀改尉佗。〔【前漢·霍光傳】去北地，遂入祈連山。〕　謹照前漢書原文霍光改霍去病。去北地改出北地。遂入改至字。"}