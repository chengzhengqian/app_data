{"拼音": "fēn,fén,pén", "部首": "水", "笔画数": "7", "Unicode": "6C7E", "page": "609", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤符分切，音濆。水名。【說文】水出太原晉陽山西南入河。或曰出汾陽北山冀州浸。【周禮·夏官·職方氏】冀州，其浸汾潞。【水經】汾水出太原汾陽縣北管涔山。【山海經】管涔之山，其上無草木，而下多玉。汾水出焉，西流注于河。【十三州志】出武州之燕京山，亦管涔之異名也。　又地名，在襄城。【左傳·襄十八年】楚子庚治兵于汾。【司馬彪曰】襄城縣有汾丘。　又縣名。【前漢·地理志】汾隂，臨汾，俱屬河東郡。汾陽屬太原郡。【廣輿記】臨汾，汾西二縣，今俱屬平陽府。　又郡名。【廣輿記】山西汾州府，本漢太原郡，後魏曰汾州，唐曰浩州，宋曰汾陽。　\n\n又【集韻】步奔切，音盆。與湓同。湓水在潯陽。或省作汾。詳湓字註。　又方文切，音分。與紛同。【揚雄·長楊賦】汾沄沸渭。【註】衆盛貌。汾沄，音紛雲。　又溫汾，水轉貌。【枚乗·七發】所揚汩者，所溫汾者。"}