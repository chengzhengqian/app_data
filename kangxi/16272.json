{"拼音": "yì", "部首": "殳", "笔画数": "15", "Unicode": "6BC5", "page": "587", "volume": "【辰集下】【殳字部】", "notes": "\n\n【唐韻】【集韻】魚旣切【韻會】疑旣切，𠀤音劓。【說文】妄怒也。一曰有決也。从殳𧱏聲。𧱏，豕怒毛豎也。【正譌】𧱏从辛者，剛也。下从豕會意，故借爲剛毅字。【書·臯陶謨】擾而毅。【正義】《左傳·宣二年》殺敵爲果，致果爲毅。謂爲致果敢殺敵之心是爲强毅。和順者失於不斷，故順而能決，乃爲德也。【論語】剛毅木訥近仁。【又】曾子曰：士不可以不弘毅。【劉劭·人物志】溫直而擾毅，木之德也。剛塞而弘毅，金之德也。　又州名。【輿地廣記】武州，唐末置，領文德一縣，後唐長興元年改毅州。　又鳥名。鶡稱毅鳥，謂其性敢於鬭也，見【張華·禽經】。　又弈法，毅，提也。棋死而結局曰毅，旣毅而隨手曰復毅，俗又謂之提。見【徐鉉·圍棋義例】。　隸作𣫚。"}