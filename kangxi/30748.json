{"拼音": "kuí", "部首": "艸", "笔画数": "12", "Unicode": "8475", "page": "1046", "volume": "【申集上】【艸字部】", "notes": "\r\n\r\n【唐韻】渠追切【集韻】【韻會】渠惟切【正韻】渠爲切，𠀤音鄈。【玉篇】菜名。【詩·豳風】七月烹葵及菽。【儀禮·士虞禮】記註：夏秋用生葵。【王禎·農書】葵，陽草也，爲百菜之主，備四時之𩜹。【爾雅翼】天有十日，葵與之終始，故葵从癸。《左傳·成十七年》，鮑莊子之知不如葵，葵猶能衛其足。杜預註葵傾葉向日，以蔽其根。　\n\r\n又【周禮·冬官·玉人】大圭長三尺，杼上，終葵首，天子服之。【註】終葵，椎也。爲椎于其杼上，明無所屈也。　又地名。【晉語】吾命之以負葵之田七十萬。　又姓。【通志·氏族略】終葵氏。【註】《左傳》商人七族有終葵氏。【正字通】宋葵方直，明葵玉。　又與揆通。【爾雅·釋詁】葵，揆也。【詩·小雅】天子葵之。【大雅】則莫我敢葵。又與鄈通。【正韻】鄈丘，地名，《春秋》作葵丘。　【玉篇】亦作𦷡。𦮙，《說文》葵本字。\n\r\n考證：〔【儀禮·士虞禮】夏秋用生葵。〕　謹按此鄭註非經文，謹照原文士虞禮下增記註二字。〔【說文】葵，衞也，傾葉向日，不令照其根。〕　謹按說文無此語，謹𠀤下文所引左傳改爲：左傳成十七年，鮑莊子之知不如葵，葵猶能衛其足。杜預註葵傾葉向日，以蔽其根。〔【晉語】王命之以負葵之田七十萬。〕　謹照原文王改吾。"}