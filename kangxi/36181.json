{"拼音": "huò", "部首": "貝", "笔画数": "8", "Unicode": "8D27", "page": "1205", "volume": "【酉集中】【貝字部】", "notes": "\r\n\r\n〔古文〕䞈𣱷【唐韻】【集韻】【韻會】【正韻】𠀤呼臥切，火去聲。【說文】財也。【廣韻】貨者，化也。變化反易之物，故字有化也。【易·繫辭】日中爲市，致天下之民，聚天下之貨，交易而退。【書·洪範】八政，二曰貨。【傳】貨，寶用物。【周禮·天官·大宰】商賈阜通貨賄。【註】金玉曰貨。【前漢·食貨志】貨，謂布帛可衣及金刀龜貝，所以分財布利通有無者也。　又賂也。【左傳·僖二十八年】晉侯有疾，曹伯之豎侯獳貨筮史，使曰：以曹爲解。【註】貨，猶賂也。　\n\r\n又【玉篇】貨，賣也。　【六書故】作𧴦。"}