{"拼音": "chāng", "部首": "日", "笔画数": "8", "Unicode": "660C", "page": "491", "volume": "【辰集上】【日字部】", "notes": "\n\n【廣韻】尺良切【集韻】【韻會】蚩良切【正韻】齒良切，𠀤音倡。【說文】美言也。【爾雅·釋詁】昌，當也。【書·大禹謨】禹拜昌言曰。【傳】昌，當也。　\n\n又【博雅】盛也。【書·仲虺之誥】邦乃其昌。【傳】國乃昌盛。　\n\n又【詩·鄭風】子之昌兮。【傳】昌，盛壯貌。　\n\n又【詩·齊風】猗嗟昌兮。【箋】昌，狡好貌。　\n\n又【說文】一曰日光也。詩曰：東方昌矣。○按《詩·齊風·雞鳴》作東方明矣，朝旣昌矣。與《說文》所引不同。　又物也。【莊子·在宥篇】今夫百昌，皆生於土而反於土。【註】司馬云：百昌猶百物也。　\n\n又【儀禮·公食大夫禮】昌本。【註】昌，蒲。本，菹也。　\n\n又【史記·天官書】斗魁戴匡六星，曰文昌宮。【註】文者，精所聚。昌者，揚天紀，輔拂𠀤居，以成天象。　\n\n又【集韻】尺亮切，音唱。倡，或作昌。"}