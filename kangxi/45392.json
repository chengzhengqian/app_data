{"拼音": "fǎ,fà", "部首": "髟", "笔画数": "15", "Unicode": "9AEE", "page": "1453", "volume": "【亥集上】【髟字部】", "notes": "\r\n\r\n〔古文〕𩠖𩑛𩑱𤕥【唐韻】【集韻】【韻會】【正韻】𠀤方伐切，音發。【說文】根也。【玉篇】首上毛也。【釋名】髮，拔也。拔擢而出也。【黃帝素問】腎之華在髮。【草木子】血之榮以髮。　\n\r\n又【莊子·逍遙遊】窮髮之北。【音義】髮，猶毛也。北極之下，無毛之地也。毛，草也。地理書云：山以草木爲髮。　又姓。【前漢·儒林傳】東海髮福。又禿髮，複姓。　又叶方味切，音沸。【潘岳·藉田賦】被褐振裾，垂髫總髮。躡踵側肩，掎裳連襼。"}