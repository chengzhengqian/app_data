{"拼音": "lěi,léi", "部首": "人", "笔画数": "17", "Unicode": "5121", "page": "120", "volume": "【子集中】【人字部】", "notes": "\n\n【廣韻】落猥切【集韻】【韻會】【正韻】魯猥切，𠀤音壘。傀儡，木偶戲。【列子·殷湯篇】周穆王時巧人有偃師者，爲木人，能歌舞，此傀儡之始也。【通典】窟礧子，亦曰傀儡。俗讀匯磊。　\n\n又【淮南子·俶眞訓】孔墨之弟子，以仁義敎導于世，不免于儡其身。\n\n又【潘岳·西征賦】寮位儡其隆替。【註】儡，敗壞貌。　又木名。【騈雅】思儡不腐，女貞不凋。【桂海虞衡志】思儡木生兩江州。　\n\n又【集韻】魚鬼切，音嵬。儡然，意不安貌。　【說文】儡，讀若雷。相敗也。【長箋】畾當是厽異文，壁也，故从畾。相格鬥謂之對儡。通作對厽。"}