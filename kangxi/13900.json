{"拼音": "qū,qǔ", "部首": "曰", "笔画数": "6", "Unicode": "66F2", "page": "502", "volume": "【辰集上】【曰字部】", "notes": "\n\n【廣韻】丘玉切【集韻】【韻會】區玉切，𠀤音䱡。【說文】象器受物之形。【易·繫辭】曲成萬物而不遺。【疏】屈曲委細。【書·洪範】木曰曲直。【傳】木可以揉曲直。　\n\n又【詩·秦風】亂我心曲。【傳】心曲，委曲也。【禮·曲禮·釋文】曲禮，委曲說禮之事。　\n\n又【禮·中庸】其次致曲。【註】曲，猶小小之事。【朱註】一偏也。　\n\n又【說文】或說蠶簿。【禮·月令】具曲植籧筐。【註】所以養蠶器也。曲，簿也。【前漢·周勃傳】以織簿曲爲生。【註】葦簿爲曲也。　又樂曲。【宋玉·對楚王問】是其曲彌高，其和彌寡。　又姓。【史記·蒙恬傳】御史曲宮。　\n\n又【集韻】顆羽切，音踽。地名。【史記·曹相國世家】軍於曲遇。\n\n又【陳丞相世家】更以陳平爲曲逆侯。　\n\n又【韻補】叶區聿切。【劉植·魯都賦】巖險迴隔，峻巘隱曲。猛獸深潛，介禽𥨥匿。"}