{"拼音": "xìn", "部首": "血", "笔画数": "11", "Unicode": "8845", "page": "1107", "volume": "【申集下】【血字部】", "notes": "\r\n\r\n【唐韻】許覲切【集韻】許愼切，𠀤音舋。與釁同。【玉篇】牲血塗器祭也。【禮·樂記】車甲衅而藏之府庫，而弗復用。【註】衅，釁字也。許靳反。\n\r\n（釁）【唐韻】虛振切【集韻】許愼切【韻會】許刃切，𠀤興去聲。【說文】血祭也。象祭竈也。【廣韻】牲血塗器祭也。【禮·月令】孟冬之月，命大史釁龜筴。【疏】謂殺牲以血塗釁其龜及筴。\n\r\n又【雜記】成廟則釁之。【疏】謂宗廟初成，則殺牲取血以釁之，尊而神之也。【史記·高祖紀】祭蚩尤於沛庭而釁鼓。【註】釁，祭也。殺牲以血塗鼓曰釁。　又罪也。【左傳·宣十二年】觀釁而動。【註】釁，罪也。　又瑕也。【左傳·桓八年】讐有釁，不可失也。【註】釁，瑕隙也。【史記·李斯傳】成大功者，在因瑕釁而遂忍之。【註】索隱曰：言因諸侯有瑕釁，則忍心而剪除也。　又兆也。【魯語】若鮑氏有釁，吾不圖矣。【註】釁，兆也。【陸機·答賈長淵詩】天厭霸德，黃祚告釁。　又塗也。一曰熏也。【齊語】比至，三釁三浴之。【註】以香塗身曰釁。【周禮·春官·肆師】共其釁鬯。【註】以鬯塗尸，使之香美也。【周禮·春官】女巫掌歲時祓除釁浴。【註】釁浴，謂以香薰草藥沐浴。【前漢·賈誼傳】釁面吞炭。【註】漆面以易貌。一曰熏也，以毒熏入之。　又動也。【左傳·襄二十六年】夫小人之性釁於勇。【註】釁，動也。　\n\r\n又【爾雅·釋獸】獸曰釁。【疏】獸之自奮迅動作名釁。　又姓。【正字通】周有釁夏。　\n\r\n又【正字通】通作舋。【韓非子】旣蓄王資而承敵國之舋。【前漢·高帝紀】乗舋而運。　又或作衅。【禮·樂記】車甲衅而藏之府庫。【註】衅，釁字也。包干戈以虎皮，明能以武服兵也。　又或作興。【禮·禮器】旣興器用幣。【註】興，當爲釁字之誤。\n\r\n（釁）考證：〔【禮·樂記】車甲衅而藏之武庫。〕　謹照原文武庫改府庫。"}