{"拼音": "jiē", "部首": "阜", "笔画数": "11", "Unicode": "968E", "page": "1357", "volume": "【戌集中】【阜字部】", "notes": "\r\n\r\n【唐韻】古諧切【集韻】【韻會】【正韻】居諧切，𠀤音皆。【說文】陛也。【玉篇】登堂道也，級也。【書·大禹謨】舞干羽于兩階。　\n\r\n又【釋名】階，梯也，如梯之有等差也。【禮·喪大記】復有林麓，則虞人設階。無林麓，則狄人設階。【註】階，所乗以升屋者，梯也。　\n\r\n又【易·繫辭】言語以爲階。【詩·大雅】誰生厲階。　\n\r\n又【禮·少儀】不得階主。【註】階，上進者。【疏】階是等級。人升階，必上進，故以階爲上進。　又星名。【前漢·東方朔傳】願𨻰泰階六符。【註】泰階，三台也。　又官階。【南史·張融傳】融不知階級，階級亦可不知融。【唐書·百官志】文階二十八階，武階二十一階。　又烏階，草名。【爾雅·釋草註】欔，一名烏階。　又州名。【韻會】西戎別種，白馬氐地，魏武州，唐攺階州。　又叶居夷切，音基。【詩·小雅】彼何人斯，居河之麋。無拳無勇，職爲亂階。\n\r\n又【大雅】懿厥哲婦，爲梟爲鴟。婦有長舌，維厲之階。　又叶堅奚切，音稽。【班固·西都賦】雖輕迅與僄狡，猶愕眙而不能階。攀井幹而未半，目眴轉而意迷。"}