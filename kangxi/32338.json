{"拼音": "gǔ", "部首": "虫", "笔画数": "11", "Unicode": "86CA", "page": "1081", "volume": "【申集中】【虫字部】", "notes": "\r\n\r\n【篇海】同蠱。\n\r\n（蠱）【唐韻】公戸切【集韻】【韻會】果五切【正韻】公五切，𠀤音古。【說文】腹中蟲也。【通志·六書略】造蠱之法，以百蟲置皿中，俾相啖食，其存者爲蠱。【左傳·昭元年】於文皿蟲爲蠱。【註】皿，器也，器受蟲害者爲蠱。【周禮·秋官·庶氏】掌除毒蠱。【史記·秦本紀】德公二年初伏，以狗禦蠱。　\n\r\n又【左傳·昭元年】穀之飛亦爲蠱。【述異記】晉末，荆州久雨，粟化爲蠱蟲。　\n\r\n又【說文】臬桀死之鬼亦爲蠱。　又蠱雕，獸名。【山海經】鹿吳之山有獸名蠱雕，其狀如雕而有角，其音如嬰兒之音。　\n\r\n又【爾雅·釋詁】蠱，疑也。【左傳註】蠱，惑疾，心志惑亂之疾也。　又卦名。【易】巽下艮上，蠱。【序卦傳】蠱者，事也。　\n\r\n又【集韻】古慕切，音顧。義同。　\n\r\n又【正韻】以者切，音冶。媚也。　\n\r\n又【集韻】音義𠀤與冶同。【後漢·馬融傳·廣成頌】田開古蠱。【註】蠱與冶通。\n\r\n（蠱）考證：〔【爾雅·釋詁】蠱，疑也。【左傳註】蠱，惑疾，心志惑禮之疾也。〕　謹照原文禮改亂。"}