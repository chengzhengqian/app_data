{"拼音": "wéi", "部首": "門", "笔画数": "17", "Unicode": "95C8", "page": "1338", "volume": "【戌集上】【門字部】", "notes": "\r\n\r\n【唐韻】羽非切【集韻】于非切，𠀤音韋。【說文】宮中之門也。【禮·雜記】夫人至，入自闈門。【釋文】闈，音韋，宮中之門。【左傳·閔二年註】宮中小門謂之闈。【釋文】音韋。【史記·齊太公世家】攻闈與大門。【註】宮中之門曰闈。【前漢·敘傳】皆及旹君之門闈。　又地名。【左傳·昭二十三年】尹辛取西闈。【註】西闈，周地。【釋文】闈，音韋。　\n\r\n又【集韻】吁韋切【韻會】區韋切，𠀤音暉。【禮·雜記】夫人至，入自闈門。【釋文】劉昌宗音暉。【左傳·閔二年註】宮中小門，謂之闈。【釋文】亦音暉。　又或作帷。【禮·雜記·闈門註】闈門，或爲帷門。　俗作𨵾，非。"}