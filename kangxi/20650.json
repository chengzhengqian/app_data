{"拼音": "bān", "部首": "玉", "笔画数": "10", "Unicode": "73ED", "page": "731", "volume": "【午集上】【玉字部】", "notes": "\r\n\r\n〔古文〕𤼬【廣韻】布還切【集韻】【韻會】【正韻】逋還切，𠀤音頒。【書·堯典】班瑞于羣后。　\n\r\n又【爾雅·釋言】班，賦也。【註】謂布與。【書·洪範】武王旣勝殷，邦諸侯班宗彝。【傳】賦宗廟彝器酒罇賜諸侯。【左傳·襄二十六年】班荆相與食。【註】班，布也。【公羊傳·僖三十一年】晉侯執曹伯，班其所取侵地于諸侯。　\n\r\n又【博雅】班，秩序也。【左傳·文六年】趙孟曰：辰嬴賤班在九人。【註】班，位也。　\n\r\n又【集韻】次也。【左傳·桓六年】諸侯之大夫戍齊，齊人饋之餼，使魯爲其班。【註】班，次也。　\n\r\n又【集韻】別也。【左傳·襄十八年】有班馬之聲。【註】班，別也。夜遁馬不相見，故作離別聲也。　又徧也。【晉語】車班外內，順以訓之。【註】班，徧也。　\n\r\n又【揚子·方言】班，徹列也。北燕曰班，東齊曰徹。【易·屯卦】乗馬班如。【疏】六四應初，故乗馬也。慮二妨已路，故初時班如旋也。【書·大禹謨】班師振旅。　又雜色也。【禮·王制】班白者不提挈。【註】雜色曰班。　又班班，車聲。【後漢·五行志】車班班入河閒。　又姓。【風俗通】楚令尹鬪班之後。　又縣名。【前漢·地理志】班氏。【註】屬代郡。　又班茅，蟲名。【古今注】藥種有五物，五曰班茅，戎鹽解之。　\n\r\n又【集韻】或作辨。【前漢·王莽傳】辨社諸侯。　\n\r\n又【韻會】通作般。【左傳·成十三年】鄭公子班自訾求入于大宮。【釋文】班，本亦作般。【前漢·郊祀歌】先以雨，般裔裔。【註】先以雨，言神欲行，令雨先驅也。般，讀與班同，布也。裔裔，飛流之貌。　\n\r\n又【韻補】叶𤰞連切，音鞭。【何晏·景福殿賦】光明熠爚，文彩璘班，淸風萃而成響，朝日曜而增鮮。　【廣韻】俗作𤦦。【正韻】亦作頒朌。\n\r\n考證：〔又姓。【風俗通】楚令尹闕班之後。〕　謹照廣韻所引風俗通，闕班改鬪班。"}