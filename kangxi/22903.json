{"拼音": "dū", "部首": "目", "笔画数": "13", "Unicode": "7763", "page": "810", "volume": "【午集中】【目字部】", "notes": "\r\n\r\n【唐韻】冬毒切【集韻】【韻會】【正韻】都毒切，𠀤音篤。【說文】察也。【廣韻】率也，勸也。【增韻】催趨也。【正韻】董也。又敕戒也。【前漢·車千秋傳】宜有以敎督。【唐晝裴度傳】請身督戰。　\n\r\n又【說文】目痛也。　\n\r\n又【爾雅·釋詁】正也。【左傳·僖十二年】謂督不忘。【疏】謂管仲功德正而不忘也。　\n\r\n又【增韻】責也。【史記·項羽紀】聞大王有意督過之。【註】督，責也。　又考也。【韓非子·揚權篇】督參鞠之。【註】考驗盡之也。　又中也。【周禮·冬官考工記·匠人註】督旁之脩。【疏】中央爲督，所以督率兩旁。【莊子·養生主】緣督以爲經。【註】督，中也。謂中兩閒而立，俗所謂騎縫也。【六書故】人身督脈當身之中，貫徹上下，故衣縫當背之中，達上下者，亦謂之督。別作裻。　\n\r\n又【奇經攷】督者，都也，督脈爲陽脈之都綱。　又家督，長子也。【史記·越世家】朱公長男曰：家有長子曰家督。　又大將曰督。【後漢·郭躬傳】軍征校尉，一統於督。　又督郵，督護，都督，皆官名。　又地名。【左傳·成十六年】我師次于督揚。【註】卽祝柯縣，今屬濟南郡。\n\r\n又【史記·燕世家】荊軻獻督亢地圖於秦。【註】督亢，燕地。徐廣曰：涿有督亢亭。　又姓。望出巴郡，晉有督戎。　又通作篤毒竺。【書·微子之命】曰篤不忘。【孔傳】篤，厚也。本又作竺。左傳謂：督不忘。林註謂：督厚不可忘也。【前漢·張騫傳】身毒在大夏東南。【李奇曰】一名天篤。【師古曰】今之天竺，蓋身毒，聲轉爲天篤，篤省文作竺，又轉爲竹音。【後漢·杜篤論都賦】摧天督。【註】卽天竺國。按此是督與篤竺毒古𠀤通。\n\r\n考證：〔【周禮·冬官考工記·匠人註】督旁之脩。〕　謹照原文㫦改脩。〔左傳謂篤不忘。〕　謹照僖十二年原文篤改督。"}