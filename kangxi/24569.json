{"拼音": "yǐng", "部首": "禾", "笔画数": "13", "Unicode": "9896", "page": "859", "volume": "【午集下】【禾字部】", "notes": "\r\n\r\n【唐韻】餘頃切【集韻】【韻會】【正韻】庾頃切，𠀤音潁。【玉篇】禾末也。【詩·大雅】實穎實栗。【傳】穎，垂穎也。【疏】穎是禾穗之挺，言其穗重而穎垂也。【書序】唐叔得禾，異畝同穎。【傳】穎，穗也。禾各生一莖，而合爲一穗。　又鐶也。【禮·少儀】刀卻刃授穎。　又錐鋩也。【史記·平原君傳】如錐之處囊中，乃穎脫而出。　又警枕也。【禮·少議】穎杖琴瑟。【註】穎，警枕也。【疏】穎是穎發之義，故爲警枕。【釋文】穎，京領反。　\n\r\n又【韻會】筆頭也。韓愈有毛穎傳。　\n\r\n又【正字通】士才能拔類者亦曰穎。【陸機·文賦】拔尤取穎。　又姓。【左傳·隱元年】穎考叔爲潁谷封人。後遂以爲氏。【急就篇】亦作潁。○按穎當依《說文》隷禾部，《字彙》《正字通》譌入頁部，今改正。"}