{"拼音": "shàn,tuó", "部首": "魚", "笔画数": "23", "Unicode": "9C53", "page": "1478", "volume": "【亥集中】【魚字部】", "notes": "\r\n\r\n【唐韻】常演切【集韻】【韻會】【正韻】上演切，𠀤音善。魚名。【類篇】蛇鱓，黃質黑文。【爾雅翼】鱓似蛇無鱗，體有涎沫，夏月於淺水作窟。【本草圖經】鱓似鰻鱺而細長，亦似蛇而無鱗，有靑黃二色，生水岸泥窟中。【異苑】死人髮所化。【淮南子·覽冥訓】蛇鱓著泥。\n\r\n又【集韻】唐何切，音駝。與鼉同。【說文】魚名。皮可冒鼓。【史記·太史公自序】黿鱓與處。【註】索隱曰：鱓音鼉。【李斯上秦始皇書】樹靈鱓之鼓。註：徒何切，鱓皮可以冒鼓。【呂氏春秋】乃令鱓先爲樂倡，鱓乃偃浸，以其尾鼓其腹。"}