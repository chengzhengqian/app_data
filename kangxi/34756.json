{"拼音": "fǎng", "部首": "言", "笔画数": "11", "Unicode": "8A2A", "page": "1150", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤敷亮切，妨去聲。【說文】汎謀曰訪。【徐曰】此言汎謀，謂廣問於人也。【爾雅·釋詁】謀也。【玉篇】問也。【書·洪範】王訪于箕子。【傳】謂就而問之也。【周禮·春官】受納訪以詔王聽治。【註】納謀于王也。　又議也。【楚語】敎之令，使訪物官。【註】訪，議也。物事也。使議知百官之事也。　\n\r\n又【增韻】及也，見也。【字彙】謁見也。　又方也。【前漢·高五王傳】訪以呂氏，故幾亂天下。【註】訪，猶方也。【字彙補】與昉義同。　又官名。【遼史·百官志】太宗會同三年，命于骨鄰爲採訪使。　又姓。唐進士訪式。　\n\r\n又【正字通】𡚱罔切，芳上聲。義同。字彙泥說文，孫愐敷亮切，槩讀作去聲，非是。　\n\r\n又【篇海】別作𧪃。"}