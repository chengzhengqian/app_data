{"拼音": "cuò,xī,xí", "部首": "日", "笔画数": "8", "Unicode": "6614", "page": "492", "volume": "【辰集上】【日字部】", "notes": "\n\n【唐韻】【集韻】【韻會】【正韻】𠀤思積切，音惜。【說文】作㫺。乾肉也。从殘肉，日以晞之。與俎同意。【類篇】隷作昔。【五經文字】後人以爲古昔字。【易•說卦】昔者，聖人之作《易》也。【疏】據今而稱上世，謂之昔者也。【詩•商頌】自古在昔，先民有作。【禮•曲禮】必則古昔稱先王。　\n\n又【詩•陳風】誰昔然矣。【傳】昔，久也。【疏】昔是久遠之事。　\n\n又【禮•檀弓】予疇昔之夜。【註】猶前也。　\n\n又【博雅】昔，夜也。【左傳•哀四年】爲一昔之期。【莊子•天運篇】則通昔不寐矣。　又姓。【廣韻】漢有烏傷令昔登。　\n\n又【集韻】倉各切，音錯。觕也。【周禮•冬官考工記•弓人】老牛之角紾而昔。【註】昔讀爲交錯之錯，謂牛角觕理錯也。　\n\n又【韻補】叶息約切。【左思•詠史詩】當其未遇時，憂在塡溝壑。英雄有迍邅，由來自古昔。\n\n考證：〔【左思·詠史詩】當其未遇時，憂其塡溝壑。〕　謹照原詩憂其改憂在。 （㫺）【說文】昔本字。籀文加肉作腊。【字彙】以爲古文昔字，非。腊原从㫺作。又𦠡、𦠪。"}