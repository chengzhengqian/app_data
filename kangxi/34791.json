{"拼音": "róng,sòng", "部首": "言", "笔画数": "11", "Unicode": "8A1F", "page": "1149", "volume": "【酉集上】【言字部】", "notes": "\r\n\r\n〔古文〕䛦𧧡吅㕬【唐韻】【集韻】【韻會】【正韻】𠀤似用切，音頌。【說文】爭也。【六書故】爭曲直于官有司也。\n\r\n又【易·訟卦疏】凡訟者，物有不和情𠂯，爭而致其訟。【註】爭辯也。\n\r\n又【雜卦】訟，不親也。【周禮·地官·大司徒】凡萬民之不服敎而有獄訟者，聽而斷之。【註】爭罪曰獄，爭財曰訟。【疏】對文例也。若獄訟不相對，則爭財亦爲獄。　又衆論異同錯互也。【後漢·曹褒傳】會禮之家，名爲聚訟。【註】言相爭不定也。　又上書爲人雪冤曰訟。【前漢·王莽傳】吏民上書冤訟莽者，以百數。　又責也。【論語】吾未見能見其過而內自訟者也。【註】訟，猶責也。又公也。【史記·呂后紀】未敢訟言誅之。【註】訟，公也。猶明言也。【韻會小補】通作誦。【前漢·呂后紀·鄧展註】誦言，公言也。【正字通】訟，亦音工。與公通。　\n\r\n又【韻會】通作頌。【說文】謌訟也。【徐鉉曰】古本《毛詩》雅頌字多作訟。　\n\r\n又【廣韻】【集韻】【韻會】𠀤祥容切，頌平聲。亦爭獄也。【詩·召南】何以速我訟，叶上墉下從。毛氏曰：《易》註：訟，爭也，言之于公也，从言从公，蓋會意也。且諧公聲，是以《詩》協從韻，《易》獨音去聲，未爲允當。合依《詩》音，二韻通用。　\n\r\n又【集韻】餘封切，音容。諍也。【書·堯典】嚚訟可乎。馬融本作庸。　又容也。【史記·吳王濞傳】佗郡國吏欲來捕亡者，訟共禁弗予。【註】訟音容。言其相容禁止不與也。　又叶古東切，音公。【潘岳·關中詩】旣征爾辭，復蔽爾訟。當乃明實，否則證空。　又叶徂郞切，音藏。【魏武帝·對酒曲】宰相股肱皆忠良，咸禮讓，民無所爭訟。"}