{"拼音": "hē,hé,hè,kē", "部首": "艸", "笔画数": "10", "Unicode": "8377", "page": "1032", "volume": "【申集上】【艸字部】", "notes": "\r\n\r\n【唐韻】胡歌切【集韻】【韻會】【正韻】寒歌切，𠀤音何。【爾雅·釋草】荷，芙渠。【註】別名芙蓉，江東人呼荷。【詩·鄭風】隰有荷華。【傳】荷華，扶渠也。\n\r\n又【陳風】有蒲與荷。【箋】芙渠之莖也。【埤雅】荷，總名也，華葉等名具衆義，故以不知爲問，謂之荷也。　\n\r\n又【本草】薄荷，莖、葉似荏而長。　又地名。【吳志·裴松之傳】吳圍成陽都尉張喬于揚荷橋。　\n\r\n又【集韻】居何切，音歌。水名，與菏同。註詳菏字。　\n\r\n又【廣韻】胡可切。【左傳·昭七年】其子弗克負荷。【註】荷，擔也。【論語】有荷蕢而過孔氏之門者。【疏】荷，擔揭也。【晉書·輿服志】八座尚書荷紫，以生紫爲袷囊，綴之服外。　又通何。【詩·小雅】何蓑何笠。【傳】揭也。【釋文】河可反。　\n\r\n又【國語補音】負荷之荷亦音河。【嵆康詩】昔蒙父兄祚，少得離負荷。因疏遂成嬾，寢跡此山阿。【潘岳·詩】位同單父邑，愧無子賤歌，豈能陋微官，但恐沗所荷。　又通苛。【前漢·酈食其傳】握齱好荷禮。【師古註】荷與苛同，苛細也。　又怨怒聲。【通鑑】梁武帝口苦，索蜜不得，再曰荷荷。\n\r\n考證：〔【爾雅·釋草】荷，芙渠。【註】別名芙蓉，江南人呼荷。〕　謹照原文江南改江東。〔【詩·小雅】何蓑何笠。【傳】揭也。【箋】何可反。〕　謹照原文箋何可反改釋文河可反。"}