{"拼音": "xù", "部首": "士", "笔画数": "12", "Unicode": "58FB", "page": "243", "volume": "【丑集中】【士字部】", "notes": "\n\n【廣韻】蘇計切【集韻】【韻會】【正韻】思計切，𠀤音細。女之夫曰壻，妻謂夫亦曰壻。【左傳·文八年】晉侯使解揚歸匡戚之田于衞，且復致公壻池之封。【註】公壻，晉君壻。池，其名。【爾雅·釋親】江東呼同門爲僚壻，兩壻相稱爲亞壻。又家貧出贅妻家曰贅壻。【史記·滑稽傳】淳于髠，齊之贅壻。\n\n又【孟康曰】西方謂亡女壻曰丘壻。丘，空也。　又公壻，楚地名。【左傳·定二年】戰于公壻之谿。　又鄕名。壻鄕，在漢中城固縣。【華陽國志】唐公房成仙之日，其壻未還，約此川爲居，因名其鄕曰壻鄕，水曰壻水。　【說文】从士，胥聲，或从女作婿，義通。【徐曰】胥有才智之稱。又長也，壻者女之長也。別作偦聟𦕓𡎎。"}