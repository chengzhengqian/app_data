{"拼音": "nā,nán", "部首": "十", "笔画数": "9", "Unicode": "5357", "page": "157", "volume": "【子集下】【十字部】", "notes": "\n\n〔古文〕𡴖𡴟【唐韻】【集韻】【韻會】【正韻】𠀤那含切，音男。【說文】草木至南方，有枝任也。【徐曰】南方主化育，故曰主枝任也。【前漢·律歷志】太陽者，南方。南，任也。陽氣任養物，於時爲夏。【白虎通】八月之律，謂之南呂何。南者，任也。言陽氣尚有任生薺麥也。又樂名。【詩·小雅】以雅以南。【韻會】南亦雅樂名，猶九夏也，南夏皆文明之方，故名南。周南召南，亦樂名。又姓。【韻會】魯大夫南遺。【宋書·律志】班左並馳，董南齊轡。又雙南，金也。【范仲淹金在鎔賦】英華旣發，雙南之價彌高。鼓鑄未停，百鍊之功可待。\n\n又【翻譯名義】合掌作禮曰和南。【淳化帖衞夫人書】衞和南。\n\n又【韻補】叶尼心切，音寧。【詩·邶風】遠送于南。沈重讀。【陸雲·喜霽賦】朱明啓𠋫，凱風自南，復火正之舊司，黜后土于重隂。"}