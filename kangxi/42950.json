{"拼音": "jiǔ", "部首": "韭", "笔画数": "9", "Unicode": "97ED", "page": "1396", "volume": "【戌集中】【韭字部】", "notes": "\r\n\r\n【廣韻】【集韻】【韻會】舉有切【正韻】已有切，𠀤音久。【說文】菜名。一種而久者，故謂之韭。象形。在一之上。一，地也。【韻會】通志云：韭性溫，謂之草鍾乳。【禮·曲禮】韭曰豐本。\n\r\n又【內則】豚，春用韭，秋用蓼。【儀禮·聘禮】韭葅。【列子·天瑞篇】老韭之爲莧也。【埤雅】韭之美在黃。　\n\r\n又【爾雅·釋草】蒮，山韭。【疏】韭生山中者名蒮。【本草】李時珍曰：諸葛韭，亦山韭也，但因人命名耳。　\n\r\n又【本草】孝文韭，生塞北，狀如韭，云是魏孝文帝所種。　\n\r\n又【羣芳譜】水韭，五六月堪食，不葷而脃。【北戸錄】水韭，生於池塘中，葉似韭，得非龍爪韭乎。字林云：簽，水中野韭也。　\n\r\n又【本草】麥門冬，一名禹韭，齊名愛韭，秦名烏韭，楚名馬韭，越名羊韭。"}