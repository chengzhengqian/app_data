{"拼音": "bó,pò,tuò", "部首": "鬼", "笔画数": "14", "Unicode": "9B44", "page": "1461", "volume": "【亥集上】【鬼字部】", "notes": "\r\n\r\n〔古文〕霸【唐韻】【正韻】普伯切【集韻】【韻會】匹陌切，𠀤音拍。【說文】隂神也。【玉篇】人之精爽也。【禮·祭義】魄也者，鬼之盛也。【註】耳目之聰明爲魄。【疏】魄，體也。若無耳目，形體不得聰明。【關尹子·四符篇】因意有魄，因魄有精。【白虎通】魄者，迫然著人，主於性也。　\n\r\n又【晉語】其魄兆乎民矣。【註】魄，形也。　\n\r\n又【爾雅·釋詁】魄，閒也。【疏】閒謂閒隙也。　\n\r\n又【爾雅·釋木】魄，榽橀。【註】魄，大木，細葉，似檀。【疏】魄，一名榽橀。　\n\r\n又【後漢·西南夷傳】哀牢夷出虎魄。【註】虎魄生地中，其上及旁不生草，深者八九尺，大如斛，削去皮成虎魄，如斗。初時如桃膠，凝堅乃成。　\n\r\n又【書·武成】惟一月壬辰，旁死魄。【傳】月二日近死魄。【疏】魄者，形也。謂月之輪廓無光之處名魄也。【釋文】魄，漢書律歷志作霸。詳雨部霸字註。　\n\r\n又【集韻】白各切，音泊。聲也。【史記·周本紀】有火自上復于下，至于王屋，流爲烏，其色赤，其聲魄云。【註】馬融曰：魄然，安定意也。　又與粕同。【莊子·天道篇】古人之糟魄已夫。【音義】司馬云：爛食曰魄。一云糟爛爲魄。又作粕。　\n\r\n又【廣韻】【正韻】他各切【集韻】【韻會】闥各切，𠀤音托。落魄，貧無家業。【史記·酈生傳】家貧落魄。【漢書註】應劭曰：志行衰惡之貌。師古曰：失業無倚也。○按《史記》《漢書》俱音薄。　又與薄同。【史記·司馬相如傳】旁魄四塞。【荀子·性惡篇】雜能旁魄而無用。【註】旁魄，廣博也。"}