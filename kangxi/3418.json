{"拼音": "zī", "部首": "口", "笔画数": "9", "Unicode": "54A8", "page": "186", "volume": "【丑集上】【口字部】", "notes": "\n\n【唐韻】卽夷切【集韻】津夷切，𠀤音資。【說文】謀事曰咨。【爾雅·釋詁】咨，謀也。【書·舜典】咨十有二牧。【傳】咨亦謀也。【詩·小雅】周爰咨諏。【周語】單子儉敬讓咨，以應成德。　\n\n又【爾雅·釋詁】嗟咨，𨲠也。【書·堯典】帝曰：咨汝羲暨和。【傳】咨，嗟也。\n\n又【君牙】小民惟曰怨咨。　\n\n又【揚子·方言】忸怩慙歰也，或謂之㗤咨。　\n\n又【爾雅·釋詁】咨，此也。【疏】咨與兹同。　\n\n又【集韻】資四切，音恣。歎聲。【易·萃卦】齎咨涕洟。【註】齎咨，嗟歎之辭。【陸德明·音義】咨音諮，又將利反。"}