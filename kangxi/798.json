{"拼音": "jiǎ,jià,xiá", "部首": "人", "笔画数": "11", "Unicode": "5047", "page": "110", "volume": "【子集中】【人字部】", "notes": "\n\n【廣韻】古雅切【集韻】【韻會】舉下切，𠀤音賈。【詩·小雅】不遑假寐。【註】不脫衣冠而寢。　又借也。【禮·王制】大夫祭器不假。【左傳·桓六年】申繻曰：取于物爲假。　\n\n又【周禮·六書註】假借者，令長之類是也。　\n\n又【禮·曲禮】假爾泰龜有常，假爾泰筮有常。【疏】假，因也。　\n\n又【楚漢春秋】會稽假守殷通。【註】假謂兼攝也。　\n\n又【爾雅·釋詁】假，大也。【詩·大雅】假哉天命。【儀禮·士冠禮】髦士攸宜，宜之于假。　又設辭。【列子·楊朱篇】楊子曰：世固非一毛之所濟。禽子曰：假濟爲之乎。　又北假，地名。【史記·秦始皇紀】使蒙恬渡，取高關陶山北假中。　又與嘉同。美也。【詩·大雅】假樂君子。【中庸】作嘉。【毛傳】假，嘉也。　\n\n又【集韻】【韻會】【正韻】𠀤何加切。與遐通。【揚子·法言】假言周於天地，贊於神明。【註】假作遐。　\n\n又【集韻】【韻會】居迓切【正韻】居亞切，𠀤音價。休沐也。【晉書·王尼傳】護軍與尼長假。【歐陽修·題跋】言旬休，皆休假也。　\n\n又【集韻】【正韻】𠀤與格同，至也。【易·萃卦】王假有廟。又叶胡故切，音互。【宋玉·招魂】結撰至思，蘭芳假些。人有所極，同心賦些。　又叶古我切，音果。【陶潛·命子詩】旣見其生，實欲其可。人亦有言，斯情無假。　又與嘏同。【禮·禮運】是謂大假。【纂言】假與嘏通。大假者，大其嘏詞也。"}