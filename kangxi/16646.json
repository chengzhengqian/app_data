{"拼音": "shuǐ", "部首": "水", "笔画数": "4", "Unicode": "6C34", "page": "603", "volume": "【巳集上】【水字部】", "notes": "\n\n【唐韻】【正韻】式軌切【集韻】【韻會】數軌切，𠀤稅上聲。【說文】準也。北方之行，象衆水𠀤流，中有微陽之氣也。【徐鉉曰】衆屈爲水，至柔，能攻堅，故一其內也。【釋名】水，準也，準平物也。【白虎通】水位在北方。北方者，隂氣，在黃泉之下，任養萬物。水之爲言濡也。【書·洪範】五行，一曰水。【又】水曰潤下。【正義曰】天一生水，地六成之。五行之體，水最微，爲一。火漸著，爲二。木形實，爲三。金體固，爲四。土質大，爲五。【易·乾卦】水流濕。【說卦】坎爲水。【管子·水地篇】水者，地之血氣，如筋脉之通流者也。【淮南子·天文訓】積隂之寒氣爲水。　又六飮之一。【周禮·天官】漿人掌共王之六飮，水漿醴涼醫酏。\n\n又【禮·玉藻】五飮：上水、漿、酒、醴、酏。【註】上水，水爲上，餘次之。　\n\n又【禮·曲禮】凡祭宗廟之禮，水曰淸滌。　又明水，所以共祭祀。【周禮·秋官】司烜氏掌以夫遂取明火於日，以鑒取明水於月，以共祭祀之明齍明燭共明水。【註】鑒，鏡屬，取水者。世謂之方諸。　又官名。【左傳·昭十七年】共工氏以水紀，故爲水師而水名。　\n\n又【前漢·律歷志】五聲，羽爲水。　又天水，郡名，漢武帝所置。又中水，縣名，屬涿郡。應劭曰：易𣻎二水之中。𠀤見【前漢·地理志】。　又黑水，國名，卽𩎟韐。　又露爲上池水。【史記·扁鵲傳】飮是以上池之水。【註】上池水，謂水未至地，蓋承取露及竹木上水以和藥。　又姓。　\n\n又【韻補】叶式類切，音墜。【劉楨·魯都賦】蘋藻漂於陽侯，芙蓉出於渚際。奮紅葩之熩熩，逸景燭於崖水。　又叶呼委切，音毀。【李白·游高淳丹陽湖詩】龜游蓮葉上，鳥宿蘆花裏。少女棹輕舟，歌聲逐流水。　\n\n又【韻補】音準。引《白虎通》水之爲言準也。○按準乃水之義，非水之音。蓋沿《周禮·考工記》鄭註，準讀爲水而誤。今不從。"}