{"拼音": "yǐ", "部首": "户", "笔画数": "10", "Unicode": "6246", "page": "416", "volume": "【卯集中】【户字部】", "notes": "\n\n【唐韻】於豈切【集韻】【韻會】隱豈切，𠀤衣上聲。戶牗閒畫斧屛風也。【禮·明堂位】天子。負斧扆南鄕而立。【曲禮】疏扆狀如屛風，以絳爲質，高八尺，東西當戶牖之閒，繡爲斧文，亦曰斧扆。天子見諸侯，則依而立負之，而南面以對諸侯。　又姓。　\n\n又【正韻】隱綺切，音倚。義同。　\n\n又【集韻】於希切，音衣。【爾雅·釋宮】戶牖閒謂之扆。郭璞讀。　又通作依。【禮·曲禮】天子當依而立。\n\n考證：〔【禮·明堂位】天子。斧扆南鄕而立。【註】扆狀如屛風〕　謹照原文斧扆上增負字。又按扆狀如屛風乃曲禮疏，非明堂位註，改曲禮疏。"}