{"拼音": "bēi", "部首": "石", "笔画数": "13", "Unicode": "7891", "page": "832", "volume": "【午集下】【石字部】", "notes": "\r\n\r\n【廣韻】彼爲切【集韻】【韻會】班麋切【正韻】逋眉切，𠀤音陂。【說文】豎石也。【禮·祭義】君牽牲，旣入廟門，麗於碑。【疏】君牽牲，入廟門，繫著中庭碑也。𨻰用之曰：公食大夫禮，庶羞𨻰於碑內，庭實𨻰於碑外。燕禮聘禮皆云：賔自碑內聽命。又士昏禮，賔入廟門鄕飲酒，賔入庠門鄕射，賔入序門，皆有當碑揖，則諸侯大夫士之宮皆有碑。鄭氏曰：宮必有碑，所以識日影，引隂陽。凡碑引物者，宗廟則麗牲焉，以取毛血。其材，宮廟以石，窆用木。\n\r\n又【檀弓】公室視豐碑。【註】豐碑，斲大木爲之，形如石碑，於椁前後四角樹之，穿中於閒爲鹿盧，下棺以繂繞。　\n\r\n又【釋名】碑，被也。本王莽時所設也，施其轆轤，以繩被其上，以引棺也。臣子追述君父之功美，以書其上，後人因焉，無故建於道陌之頭，顯見之處，名其文就謂之碑也。\n\r\n又【徐鉉曰】古宗廟立碑，以繫牲耳。後人因於其上紀功德。又劉熙言，葬時所設者，蓋今神道碑也。　\n\r\n又【初學記】碑，以悲往事也。今宮室廟屋墓隧之碣，鐫文於石皆曰碑。"}