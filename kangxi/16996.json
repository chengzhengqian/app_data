{"拼音": "xiáng,yáng,yǎng", "部首": "水", "笔画数": "9", "Unicode": "6D0B", "page": "619", "volume": "【巳集上】【水字部】", "notes": "\n\n【唐韻】似羊切【集韻】徐羊切，𠀤音詳。水名。【說文】水出齊臨朐高山，東北入鉅定。　\n\n又【玉篇】水出昆侖山北。【山海經】昆侖之丘，洋水出焉。　又藉水，卽洋水也。出上邽縣西北。【山海經】邽山，濛水出焉，南流注于洋水。　又蜀水名。【水經】漢水東會洋水。　又州名。【廣韻】本漢成固縣，秦爲漢中郡，魏置洋州。　\n\n又【廣韻】與章切【集韻】【韻會】余章切【正韻】移章切，𠀤音陽。【爾雅·釋詁】洋，多也。【詩·魯頌】萬舞洋洋。　又廣也。【詩·大雅】牧野洋洋。【中庸】洋溢乎中國。　又瀾也。【莊子·秋水篇】望洋向若而歎。　又海名。【徐兢使高麗錄】洋中有白水洋，其源出靺鞨，故作白色。黃水洋卽沙尾也，其水渾濁且淺。　又洋洋，水盛貌。【詩·衞風】河水洋洋。　又與徉同。【史記·吳王濞傳】方徉天下。【註】方徉猶翺翔也。　又與養同。【爾雅·釋訓】洋洋，思也。【疏】詩邶風中心養養。洋養音義同。\n\n考證：〔【山海經】邽山，蒙水出焉，南流注于洋。〕　謹照原文蒙改濛。洋下增水字。"}