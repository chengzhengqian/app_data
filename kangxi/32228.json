{"拼音": "huī,huǐ", "部首": "虫", "笔画数": "9", "Unicode": "867A", "page": "1077", "volume": "【申集中】【虫字部】", "notes": "\r\n\r\n〔古文〕虫【唐韻】【正韻】許偉切【韻會】詡鬼切，𠀤音卉。【廣韻】蛇虺。【詩·小雅】維虺維蛇，女子之祥。【爾雅·釋魚】蝮虺。詳蝮字註。　又王虺。【楚辭·大招】王虺騫只。【註】王虺，大蛇。　又水虺。【述異記】水虺，五百年爲蛟。　又姓。【潛夫論】虺氏，皆子姓也。【唐書·則天本紀】削越王貞及琅琊郡王沖屬籍，攺其姓爲虺氏。　又人名。【書·仲虺之誥疏】仲虺居薛以爲湯左相。　\n\r\n又【博雅】虺虺，聲也。【詩·邶風】虺虺其雷。【傳】暴若震雷之聲虺虺然。　\n\r\n又【正韻】呼回切，音灰。喧虺。詩虺虺其雷，亦讀平聲。　\n\r\n又【爾雅】虺隤，病也。【詩·周南】我馬虺隤。　又與螝通。【顏氏家訓】《韓非子》曰：蟲有螝者，一身兩口，爭食相齕，遂相殺也。茫然不識此字何音，後見《古今字譜》是虺字。○按螝當作虺。\n\r\n考證：〔【爾雅·釋蟲】蝮虺。〕　謹照原書釋蟲改釋魚。"}