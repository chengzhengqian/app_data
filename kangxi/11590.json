{"拼音": "ǎo,ào,niù", "部首": "手", "笔画数": "8", "Unicode": "62D7", "page": "426", "volume": "【卯集中】【手字部】", "notes": "\n\n【唐韻】【集韻】【韻會】於絞切【正韻】於巧切，𠀤坳上聲。【說文】手拉也。【增韻】折也。【尉繚子】拗矢折矛。【王令詩】低樹狂貌日摧拗。　\n\n又【韻會】【正韻】𠀤於教切，坳去聲。拗戾，固相違也。【朱子·語類】王臨川天資亦有拗强處。【李綽秦中歲時記】初冬納文書，却謂之選門閉。四月選事畢，却謂之選門開。選人名在令史前，謂之某家百姓。狀在判後，又却須黏在判前，因名四拗。　\n\n又【集韻】於交切，音坳。義同。　\n\n又【集韻】【正韻】𠀤乙六切，音郁。抑也。【班固·西都賦】蹂躪其十二三，乃拗怒而少息。【註】禽獸十分殺其二三，抑士卒怒以少息焉。　\n\n又【集韻】於糾切，幽上聲。義同。"}