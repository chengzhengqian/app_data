{"拼音": "táng", "部首": "木", "笔画数": "12", "Unicode": "68E0", "page": "533", "volume": "【辰集中】【木字部】", "notes": "\n\n【廣韻】【集韻】【韻會】【正韻】𠀤徒郞切，音唐。或書作㭻。【爾雅·釋木】杜，甘棠。【郭璞疏】今之杜棃，赤色者名赤棠，白者亦名棠。【詩·召南】蔽芾甘棠。【草木疏】甘棠，今棠棃，子色白少酢，滑美。赤棠，子澀而酢，無味，木理堅韌，可作弓幹。　又沙棠，木名。味如李，無核。【呂氏春秋】果之美者，沙棠之實。又其木可爲舟。【李白·題新津北橋樓詩】木蘭之枻沙棠舟。　又車兩旁橫木也。【釋名】棠，𨅨也。在車兩旁𨅨幰，使不得進却也。　又魯地名。【春秋·隱五年】公矢魚于棠。　又落棠，山名。日入處。【淮南子·冥覽訓】日入落棠。　又姓。【左傳】齊大夫棠無咎。又複姓。【廣韻】吳王弟夫槩王奔楚，爲棠谿氏。"}