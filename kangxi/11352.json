{"拼音": "fáng,páng", "部首": "户", "笔画数": "8", "Unicode": "623F", "page": "415", "volume": "【卯集中】【户字部】", "notes": "\n\n【唐韻】【集韻】【韻會】【正韻】𠀤符方切，音防。【說文】室在旁也。　又東南宿名。【爾雅·釋天】天駟房也。【禮·月令】十月日在房。【尙書運期授】所謂房四表之道。　又州名。春秋時房渚，秦爲房陵郡，唐武德時改爲房州。　又姓。舜封堯子爲房邑侯，子陵以父封爲氏。　又俎名。【詩·魯頌】籩豆大房。【註】半體之俎，足下有跗，如堂房也。　又箭室也。【左傳·宣十二年】知莊子每射抽矢菆，納諸㕑子之房。　\n\n又【廣韻】步光切【集韻】【韻會】【正韻】蒲光切，𠀤音傍。【廣韻】阿房，秦宮名。　\n\n又【韻補】叶符風切，音馮。【道藏·中嶽仙人謌】徘徊元嶽顚，翻焉御飛龍。齊騰八紘外，翺翔閶闔房。\n\n考證：〔【爾雅·釋天】房，天駟也。〕　謹照原文天駟房也。"}