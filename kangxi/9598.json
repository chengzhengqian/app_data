{"拼音": "yí", "部首": "彐", "笔画数": "18", "Unicode": "5F5D", "page": "362", "volume": "【寅集下】【彐字部】", "notes": "\n\n〔古文〕𦇚𢇏𧤋【唐韻】以脂切【集韻】【韻會】【正韻】延知切，𠀤音姨。【說文】宗廟常器也。从糸。糸，綦也。升，持米器，中實也。彑聲。【左傳·襄十九年】取其所得，以作彝器。【註】謂鍾鼎爲宗廟之常器。　\n\n又【廣韻】酒尊也。【爾雅·釋器】彝卣罍，器也。【註】皆盛酒尊，彝其總名。【周禮·春官·小宗伯之職】辨六彝之名物，以待祼將。【註】六彝，雞彝，鳥彝，黃彝，虎彝，蜼彝，斝彝。　\n\n又【廣韻】法也。【周禮·春官】司尊彝。【註】彝，灋也。言爲尊之灋也。　\n\n又【爾雅·釋詁】常也。【書·洪範】彝倫攸敘。【詩·大雅】民之秉彝。　【玉篇】一作𢍵。\n\n考證：〔【爾雅·釋器】彝卣壘，器也。〕　謹照原文壘改罍。"}