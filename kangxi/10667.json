{"拼音": "shèn", "部首": "心", "笔画数": "13", "Unicode": "613C", "page": "396", "volume": "【卯集上】【心字部】", "notes": "\n\n〔古文〕𡴜眘㥲昚【唐韻】【集韻】【正韻】𠀤時刃切，蜃去聲。【說文】謹也。【書·益稷】愼乃在位。【正義】當謹愼汝所在之位也。　又誠也。【詩·小雅】愼爾言也。【又】愼爾優游。【箋】皆曰誠也。　\n\n又【爾雅·釋詁】靜也。【疏】愼者，謹靜也。　\n\n又【爾雅·釋詁】思也。【疏】《方言》云：秦晉曰愼。凡思之貌皆曰愼。　又禁戒詞。【史記·吳王濞傳】上謂濞曰：愼無反。　又司愼，天神名。【左傳·襄十一年】司愼，司盟。【註】二司，天神名。　又姓，韓大夫愼到。又公愼，複姓。　\n\n又【集韻】之刃切，音震。【前漢·地理志】汝南郡愼陽。【如淳曰】音震。【闞駰曰】本作滇。永平五年失印更刻，遂以水爲心。　\n\n又【集韻】丞眞切，音辰。【周禮·夏官·大司馬註】獸五歲爲愼。　【六書精薀】人心有假者，修之於昭昭，肆之於冥冥，惟愼爲眞心。【徐鍇曰】眞心爲愼，不鹵莽也。"}