{"拼音": "zhōng,zhòng", "部首": "衣", "笔画数": "10", "Unicode": "8877", "page": "1112", "volume": "【申集下】【衣字部】", "notes": "\r\n\r\n【唐韻】陟弓切【集韻】【韻會】【正韻】陟隆切，𠀤音中。【玉篇】善也。【書·湯誥】惟皇上帝，降衷于下民。【左傳·昭二十二年】無亢不衷，以獎亂人。　又中也。【周語】國之將興，其君齊明衷正，精潔惠和。　\n\r\n又【韻會】誠也。【左傳·昭十六年】發命之不衷。　又通也。【左傳·莊六年】必度于本末而後立衷焉。　\n\r\n又【增韻】方寸所蘊也。　\n\r\n又【說文】裏褻衣也。【左傳·宣九年】陳靈公與孔寧儀行父通于夏姬，皆衷其衵服。　又姓。【正字通】漢哀帝之後衷愉仕唐，攺姓哀。　\n\r\n又【廣韻】陟仲切，中去聲。當也。【韻會】折衷，平也。【史記·孔子世家】折衷于夫子。【註】折，斷也。衷，當也。　\n\r\n又【後漢·梁統傳】爰制百姓于𠛬之衷。【衷】不輕不重也。通作中。【前漢·貢禹傳】微夫子之言，則無所折中。亦讀作平聲。　【六書正譌】俗作𠂻，非。\n\r\n考證：〔【後漢·梁統傳】爰制百姓于冊之衷。【註】不輕不重也。〕　謹照原文冊改𠛬。不輕不重也卽原傳正文非註文。註字改衷字。"}