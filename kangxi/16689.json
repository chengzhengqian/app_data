{"拼音": "rǔ", "部首": "水", "笔画数": "6", "Unicode": "6C5D", "page": "606", "volume": "【巳集上】【水字部】", "notes": "\n\n【唐韻】人渚切【集韻】【韻會】【正韻】忍與切，𠀤音茹。水名。【說文】水出弘農盧氏，還歸山東入淮。【水經】汝水出河南梁縣勉鄕西天息山。【酈道元注】今汝水出魯陽縣之大盂山黃柏谷，至原鹿縣，南入於淮，謂之汝口。側有汝口戍，淮汝之交會也。【春秋釋例】汝水至汝隂褒信縣入淮。【詩·周南】遵彼汝墳。　又州名。【廣韻】春秋時爲王畿及鄭楚之地。左傳，楚襲梁，及霍，漢爲梁縣，後魏屬汝北郡，隋移于陸渾縣北，遂攺爲汝州。【廣輿記】今屬河南州，西有臨汝城古蹟。　又汝寧，郡名。【廣輿記】秦屬潁川，漢曰汝南，元曰汝寧郡，有汝陽縣。　又姓。【書·亡篇】有汝鳩，汝方，湯之賢臣。【左傳】有汝寬。　\n\n又【韻會】通作女。【前漢·地理志】女陽，女隂，𠀤與汝同。　又爾女亦作爾汝。【書·益稷】子欲左右，有民汝翼。子欲宣力，四方汝爲。\n\n考證：〔【水經】【酈道元注】今汝水出魯陽縣之大孟山黃柏谷。〕　謹照原文孟改盂。黄改蒙。"}