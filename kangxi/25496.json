{"拼音": "shì", "部首": "竹", "笔画数": "13", "Unicode": "7B6E", "page": "885", "volume": "【未集上】【竹字部】", "notes": "\r\n\r\n【廣韻】【集韻】【韻會】【正韻】𠀤時制切，音誓。【說文】《易》卦用也。【廣韻】龜曰卜，蓍曰筮。巫咸作筮。筮，決也。【書·洪範】擇建立卜筮人，乃命卜筮。【左傳·僖四年】卜人曰：筮短龜長，不如從長。【註】物生而後有象，象而後有滋，滋而後有數。龜，象。筮，數。故象長數短。【疏】象者，物初生之形。數者，物滋息之狀。凡物皆先有形象，乃有滋息，是數從象生也。龜以本象金、木、水、火、土之兆以示人，故爲長。筮以末數七八九六之策以示人，故爲短。又筮之畫卦，從下而始，故以下爲內，上爲外。凡筮者，先爲其內，後爲其外，內卦爲己身，外卦爲他人。　\n\r\n又【集韻】以制切，音曳。楪蓍占也。　又山名。【前漢·地理志註】南陽郡宛縣南有北筮山。　又書名。【前漢·藝文志】縱橫家有《國筮子》十七篇，蓍龜家有《大筮衍易》二十八卷。　\n\r\n又【屈原·離騷】吾令豐隆乗雲兮。【註】郭璞云：豐隆，筮師，御雲。《歸藏》云豐隆筮雲氣而告之，則雲師也。\n\r\n考證：〔【廣韻】龜曰卜，蓍曰筮，巫威作筮。〕　謹照原文巫威改巫咸。〔【前漢·藝文志】蓍龜家有大筮衍易二十八篇。〕　謹按原書係二十八卷，篇改卷。"}