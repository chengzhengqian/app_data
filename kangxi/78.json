{"拼音": "dān", "部首": "丶", "笔画数": "4", "Unicode": "4E39", "page": "80", "volume": "【子集上】【丶字部】", "notes": "\n\n〔古文〕𠁿㣋𠕑【唐韻】都寒切【集韻】【韻會】多寒切【正韻】都艱切，𠀤音單。赤色丹砂也。【書·禹貢】礪砥砮丹。【山海經】丹以赤爲主，黑白皆丹之類。【陶弘景曰】卽朱砂也。　又道家以烹鼎金石爲外丹，吐故納新爲內丹。【黃庭經】九轉八瓊丹。【註】八者：朱砂，雄黃，空靑，硫黃，雲母，戎鹽，硝石，雌黃也。　\n\n又【博物志】和氣相感，則陵出黑丹。仁主壽昌，民延壽命，天下太平。　又以朱色塗物曰丹。【揚雄·解嘲】朱丹其轂。　又容美曰渥丹。【詩·秦風】顏如渥丹。　又赤心無僞曰丹。【謝朓詩】旣秉丹石心，寧流素絲涕。　又姓。漢丹玉，宋丹山，明丹衷。　又丹陽，郡名。漢武帝攺鄣郡爲丹陽郡。晉武帝分立宣城，毗陵二郡。又州名。本赤翟地，元魏置汾州，後改丹州。\n\n又【崔豹古今註】丹徼，南方徼，色赤，故稱丹徼，爲南方之極也。　又丹丹，國名。見【南史】。　\n\n又【山海經】鳳凰產于丹穴。又竊丹，鳥名。爲九鳳之一。　又牡丹，花名。【本草】一名鼠姑。又木丹，梔子花別名。紫丹，茈草別名。　又叶都懸切，音顚。【陸機·羅敷歌】南崖充羅幕，北渚盈輧軒。淸川含藻景，高岸被華丹。　【說文】丹巴，越赤石。外象丹井，中象丹形，靑彤雘等字从此。"}