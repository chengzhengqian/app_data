{"拼音": "xiān,xiǎn,xiàn", "部首": "魚", "笔画数": "17", "Unicode": "9BAE", "page": "1470", "volume": "【亥集中】【魚字部】", "notes": "\r\n\r\n【唐韻】【集韻】【韻會】𠀤相然切，音仙。魚名。出貉國。【禮·內則】冬宜鮮羽。【註】鮮，生魚也。\n\r\n又【玉篇】生也。【書·益稷】暨益播奏庶艱食鮮食。【傳】鳥獸新殺曰鮮。【儀禮·士昏禮】腊必用鮮。【疏】義取夫婦日新之義。【左傳·襄三十年】唯君用鮮。【註】鮮，野獸也。\n\r\n又【廣韻】潔也。【易·說卦】爲蕃鮮。【註】鮮，明也。\n\r\n又【釋名】鮮，好也。【玉篇】善也。又國名。【後漢·東夷傳】昔箕子避地朝鮮。\n\r\n又【鮮𤰞傳】鮮𤰞者，依鮮𤰞山，故因號焉。又山水名。【水經注】北鮮之山，鮮水出焉。又姓。【後蜀錄·李壽司空】鮮思明。又鮮于，複姓。【風俗通】武王封箕子於朝鮮，其子食采於朝鮮，因氏焉。\n\r\n又【廣韻】【集韻】𠀤息淺切，音獮。【易·繫辭】故君子之道鮮矣。【釋文】盡也。\n\r\n又【書·無逸】惠鮮鰥寡。【傳】又加惠鮮乏鰥寡之人。【疏】鮮，少乏也。【詩·鄭風】終鮮兄弟。【箋】鮮，寡也。【禮·中庸】民鮮能久矣。【註】鮮，罕也。又少也。亦善也。【詩·邶風】籧篨不鮮。【箋】鮮，善也。【朱傳】少也。\n\r\n又【爾雅·釋山】小山別大山，鮮。【疏】李巡云：大山少，故曰鮮。【詩·大雅】度其鮮原。【傳】大山曰鮮。【朱傳】鮮，善也。\n\r\n又【正韻】與獻同。【禮·月令】天子乃鮮羔開冰。【註】鮮當爲獻，聲之誤也。又與犀同。【前漢·匈奴傳】黃金犀毗一。【註】師古曰：犀毗，帶鉤也。亦曰鮮𤰞，亦謂師氏，總一物也，語有輕重耳。\n\r\n又【集韻】私箭切，獮去聲。姓也。"}