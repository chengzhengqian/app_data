{"拼音": "táng", "部首": "口", "笔画数": "10", "Unicode": "5510", "page": "192", "volume": "【丑集上】【口字部】", "notes": "\n\n〔古文〕啺𣉺𡃯【唐韻】【集韻】【韻會】【正韻】𠀤徒郎切，音堂。【說文】大言也。从口庚聲。【莊子·天下篇】荒唐之言。　\n\n又【史記·司馬相如·上林賦】瑉玉旁唐。【註】郭璞云：旁唐，盤薄。　又國名。【玉篇】堯稱唐者蕩蕩，道德至大之貌。【書·五子之歌】惟彼陶唐，有此冀方。【疏】韋昭云：陶，唐皆國名，猶湯稱殷商也。○按書傳皆言堯以唐侯升爲天子，不言封於陶唐。陶唐二字，或共爲地名，未必如昭言也。\n\n又【詩·唐風疏】唐者，成王母弟叔虞所封其地，帝堯夏禹所都之墟，漢曰太原郡。　又漢縣名。【前漢·地理志】中山國唐縣。【註】故堯國也，唐水在西。【詩·唐風疏】皇甫謐曰：堯始封於唐，今中山唐縣是也。後徙晉陽，及爲天子，都平陽，於詩爲唐國，則唐國爲平陽也。　又魯地。【春秋·隱二年】公及戎盟于唐。【註】高平方輿縣北有武唐亭。\n\n又【戰國策】左濟右天唐。【註】謂高唐。【前漢·地理志】平原郡高唐。【註】桑欽言，漯水所出也。\n\n又【武帝紀】南巡狩至於盛唐。【註】韋昭曰：在南郡。\n\n又【地理志】會稽郡錢唐。【註】武林水所出。\n\n又【後漢·光武紀】進屠唐子鄉。【註】唐子鄉有唐子山，在今唐州湖陽縣西南。【廣韻】唐州，楚地。戰國時屬晉，後入於韓，秦屬南陽郡，後魏爲淮州，隋爲顯州，貞觀攺爲唐州，因唐城山爲名。　又姓。【廣韻】唐堯之後，子孫氏焉。【史記·秦本紀】孝文王立，尊唐八子爲唐太后。\n\n又【屈原傳】楚有宋玉，唐勒，景差之徒。又唐山，複姓。【前漢·禮樂志】高祖唐山夫人。　\n\n又【詩·𨻰風】中唐有甓。【傳】中，中庭也。唐，堂途也。【疏】爾雅釋宮云：廟中路謂之唐，堂途謂之𨻰。李巡曰：唐，廟中路名。孫炎引詩中唐有甓。堂途，堂下至門之徑也。然則唐之與𨻰，廟庭之異名耳，其實一也。故云：唐，堂途也。【周語】陂唐汚庳，以鍾其美。【註】唐，俗本作塘。【說文】無塘字。【莊子·徐無鬼】其求唐子也，而未始出域，有遺類矣。【註】唐子者，堂途給使令之人，猶周禮云門子耳。　又草名。【詩·鄘風】爰采唐矣。【傳】唐，蒙菜名。【爾雅·釋草】唐蒙，女蘿。女蘿，菟絲。　又弓名。【周禮·夏官·司弓矢】唐弓，大弓，以授學射者。　又叶徒紅切，音同。【歐陽修·楊諫議銘】震官太尉，四世以公。於陵正直，僕射於唐。\n考證：〔【武帝紀】南巡狩至於盛唐。【註】韋昭曰：南郡。〕　謹照原文南郡上增在字。"}