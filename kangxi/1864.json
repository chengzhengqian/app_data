{"拼音": "xiāo,xuē", "部首": "刀", "笔画数": "9", "Unicode": "524A", "page": "140", "volume": "【子集下】【刀字部】", "notes": "\n\n【唐韻】【正韻】息約切【集韻】思約切，𠀤相入聲。【說文】鞞也。从刀，肖聲。一曰析也。【徐曰】今人音笑。刀之匣也。\n\n又【玉篇】刻治也。【增韻】刮削也。【詩·大雅】削屢馮馮。【註】牆成而削治重復也。又小侵也。【書·君𨻰】無倚法以削。又弱也。【孟子】魯之削也滋甚。又奪除也。【禮·王制】君削以地。又器名。【周禮·冬官考工記】築氏爲削，長尺博寸，合六而成規。【註】今之書刀。【疏】古者未有紙筆，則以削刻字。至漢雖有紙筆，仍有書刀，是古之遺法也。\n\n又【集韻】仙妙切【正韻】蘇弔切，𠀤音笑。刀室也。【前漢·貨殖傳】質氏以酒削而鼎食。【註】師古曰：削謂刀劒室也。人有刀劒室，惡者爲酒濯，令更新也。【集韻】本作韒，或作鞘𤿨。\n\n又【集韻】【韻會】【正韻】𠀤所敎切，音稍。【周禮·天官】家削之賦。【註】二百里家削。【疏】家削之賦者，謂二百里之內地名削，其中有大夫采地，謂之家，故名家削。【集韻】本作𨛍，通作稍。\n\n又【集韻】七削切，音峭。削格，所以施羅綱也。又叶息七切，音悉。【蘇軾·榧子詩】𣂪爲君倚几，滑淨不容削。物微興不淺，此贈毋輕擲。"}