{"拼音": "jù,qú", "部首": "水", "笔画数": "11", "Unicode": "6E20", "page": "633", "volume": "【巳集上】【水字部】", "notes": "\n\n【唐韻】彊魚切【集韻】【韻會】【正韻】求於切，𠀤音蕖。【說文】水所居也。【禮·曲禮】溝渠必步。　又水名。【前漢·地理志】渠水首受江，北至射陽入湖。　又渠渠，勤也。【詩·秦風】夏屋渠渠。【箋】渠渠，猶勤勤也。【註】深廣貌。　又大也。【史記·司馬相如傳】誅其渠帥。　又樂章名。【魯語】金奏肆夏樊遏渠。【註】納夏一名渠。　又漸也。【淮南子·汜論訓】渠幨以守。【註】渠，漸也。　又軒渠，笑貌。【後漢·方技傳】軒渠笑自若。　又俗謂他人爲渠儂。　又水名。【水經注】水出鄭縣南巴嶺，流逕宕渠縣。謂之宕渠水。　\n\n又【周禮·冬官考工記】謂車輞爲渠。【山海經】韓流麟身渠股。【註】渠，車輞，言跰腳也。　又犀渠，甲名。又楯也。【吳語】文犀之渠十行。　又芋渠。【馬融·廣成頌】蘘荷芋渠。　又夫渠，荷名。別作蕖。　又姓。【史記·年表】漢渠復縈。　\n\n又【集韻】其據切，音遽。與詎同。【字林】未知詞也。【史記·張儀傳】且蘇君在儀，寧渠能乎。　又與遽通。【史記·陸賈傳】使我居中國，何渠不若漢。　\n\n又【正韻】臼許切，音巨。義同。"}