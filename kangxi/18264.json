{"拼音": "ráng,ràng", "部首": "水", "笔画数": "20", "Unicode": "703C", "page": "661", "volume": "【巳集上】【水字部】", "notes": "\n\n【唐韻】汝羊切【集韻】【韻會】【正韻】如陽切，𠀤音穰。露濃貌。【詩·小雅】零露瀼瀼。通作𩆶。　\n\n又【集韻】奴當切，音囊。義同。　\n\n又【集韻】汝兩切，音壤。水淤也。【前漢·溝恤志】杜欽曰：來春必羨溢，有塡淤反瀼之害。或从土作𤅑。　\n\n又【集韻】【韻會】乃朗切【正韻】乃黨切，𠀤音曩。水流貌。【木華·海賦】涓流泱瀼。　又水名。【寰宇記】夔州大昌縣西有千頃池，水分三道，一道南流，爲奉節縣西瀼水。　又溪名。【廣輿記】唐元結僦居瑞昌之瀼溪上。　\n\n又【集韻】思將切，音襄。水貌。通作蘘。　又人㨾切，音讓。義同。　\n\n又【木華·海賦】瀼瀼溼溼。【註】瀼瀼，水光開合之貌。音傷。○按字書𠀤無傷音。\n\n考證：〔【前漢·溝恤志】杜欽曰，屯民河羨溢，有塡淤反瀼之害。〕　謹照原文屯民河羨溢改爲來春必羨溢。"}