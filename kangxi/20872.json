{"拼音": "lí,li", "部首": "玉", "笔画数": "14", "Unicode": "7483", "page": "740", "volume": "【午集上】【玉字部】", "notes": "\r\n\r\n【廣韻】呂支切【集韻】【韻會】鄰知切，𠀤音離。【玉篇】瑠璃也。【博雅】琉璃，珠也。【古詩·爲焦仲卿妻作】移我琉璃榻，出置前牕下。　又或作流離。【前漢·西域傳師古註】大秦出赤白黑黃靑綠縹紺十種流離，此自然之物。今所用，皆銷冶石汁，加以衆藥，灌而爲之。始於元魏，月氏人商販至京，採礦鑄之。　又簟色。【韓愈·鄭羣贈簟詩】攜來當晝不得臥，一府傳看黃瑠璃。體堅色淨又藏節，盡眼凝滑無瑕疵。【蘇軾·寄簟與蒲傳正詩】愧此八尺黃瑠璃。【註】瑠璃，象簟色，假借語也。　\n\r\n又【藥師琉璃光如來本願經】佛告曼殊室利，東方去此過十殑伽沙等佛土，有世界，名淨琉璃，佛號藥師琉璃光如來，明行圓滿。　\n\r\n又【韻會】玻璃，亦西國寶。此云水玉千年冰化，亦書作頗黎。殑原字从歺，不从歹。"}