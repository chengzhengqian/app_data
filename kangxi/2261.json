{"拼音": "qín", "部首": "力", "笔画数": "13", "Unicode": "52E4", "page": "149", "volume": "【子集下】【力字部】", "notes": "\n\n〔古文〕瘽【唐韻】巨斤切【集韻】【正韻】渠中切【韻會】渠斤切，𠀤音芹。【說文】勞也。从力，堇聲。【爾雅疏】勤者，勞力也。【書·武成】王季其勤王家。\n\n又【詩·豳風】恩斯勤斯。【註】勤，篤厚也。【左傳·僖三年】楚人伐鄭，鄭伯欲成，孔叔不可。曰：齊方勤我，棄德不祥。【註】勤我，言齊恤鄭難也。【前漢·司馬相如傳】重賜文君侍者，通殷勤。\n\n又【揚子·法言】民有三勤。【註】勤，苦也。\n\n又【韻補】叶渠焉切，音乾。【鄭曼贈陸雲詩】垂龔之會，匪言不宣。嗟我懷人，斯恩斯勤。又通作廑。【前漢·揚雄傳】其廑至矣。【註】師古曰：古勤字。\n\n又【集韻】渠之切，音其。通作期。耄勤，老稱也。"}