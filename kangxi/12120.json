{"拼音": "bó", "部首": "手", "笔画数": "13", "Unicode": "640F", "page": "446", "volume": "【卯集中】【手字部】", "notes": "\n\n【唐韻】補各切【集韻】【韻會】【正韻】伯各切，𠀤音博。【說文】索持也。【禮·月令】孟秋務博執。　一曰至也。【書·益稷】搏拊琴瑟。　又拊也，拍也。【史記·李斯傳】彈箏搏髀。　又手擊也。【釋名】指廣搏以擊之。【左傳·僖二十八年】晉侯夢與楚子搏。【史記·項羽紀】搏牛之蝱，不可以破蟣蝨。　又取也。【史記·李斯傳】鑠金百鎰，盜跖不搏。【註】搏猶攫也，取也。凡鳥翼擊物，必轉足取攫，故人取物亦云搏也。　\n\n又【唐韻】【集韻】𠀤匹各切，音粕。亦擊也。　\n\n又【唐韻】【集韻】【韻會】𠀤方遇切，音付。亦擊取也。或作捕。\n\n又【集韻】符遇切，音附。捕也。　\n\n又【集韻】蒲故切【正韻】薄故切，𠀤音步。與捕同。詳捕字註。"}