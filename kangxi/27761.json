{"拼音": "zhì", "部首": "网", "笔画数": "13", "Unicode": "7F6E", "page": "948", "volume": "【未集中】【网字部】", "notes": "\r\n\r\n〔古文〕𦌤𦋽𦋲𦌃【廣韻】陟吏切【集韻】【韻會】竹吏切【正韻】知意切，𠀤音智。【說文】赦也。【註】徐鍇曰：从直，與罷同意。置之則去之也。　\n\r\n又【玉篇】立也。【廣韻】設也。【書·說命】王置諸其左右。【周禮·天官·大宰】三曰廢置，以馭其吏。【註】退其不能者，舉賢而置之祿。【前漢·周勃傳】不知置辭。【註】師古曰：置，立也。\n\r\n又【玉篇】安置也。　\n\r\n又【廣雅】郵置，關驛也。【前漢·曹參傳】取狐父祁善置。【註】師古曰：置，若今之驛也。　\n\r\n又【集韻】直吏切，音㯰。樹也。周禮，凡試廬事，置而搖之。"}