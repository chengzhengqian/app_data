{"拼音": "", "部首": "攴", "笔画数": "9", "Unicode": "3A85", "page": "469", "volume": "【卯集下】【攴字部】", "notes": "\n\n【廣韻】古行切【集韻】居行切，𠀤音庚。【說文】𢻰也。【九經字樣】隷省作更。【禮·曲禮】君子問更端。　\n\n又【禮·月令】更皮幣。【註】更，猶易也。\n\n又【史記·曹相國世家】舉事無所變更。　\n\n又【禮·儒行】乃留，更僕未可終也。【釋文】更，代也。　\n\n又【史記·平準書】悉巴蜀租賦，不足以更之。【註】韋昭曰：更，續也。或曰更，償也。　\n\n又【玉篇】更，歷也，復也。【類篇】迭也。　\n\n又【禮·文王世子】遂設三老五更。【註】年老更事致仕者也。【後漢·禮儀志註】五更老人，知五行更代之事者。　\n\n又【前漢·昭帝紀】三年以前逋更賦未入者，皆勿收。【註】更有三品，有卒更，有踐更，有過更，古者正卒無常，人皆當迭爲之。一月一更，是爲卒更也。貧者欲得顧更錢者，次直者出錢顧之，是爲踐更也。天下人皆直戍邊三日，亦名爲更，律所謂繇戍也。諸不行者，出錢三百人官，官以給戍者，是爲過更也。　又因時變易刻漏曰更。【班固·西都賦】衞以嚴更之署。【註】督夜行鼓也。\n\n又【豹隱紀談】楊萬里詩：天上歸來有六更。【註】內樓五更後，梆鼓徧作，名蝦蟇更。禁門初開，百官隨入，所謂六更也。　又官名。【前漢·百官公卿表】太子率更家令。【註】師古曰：掌知刻漏，故曰率更。　\n\n又【廣韻】【集韻】𠀤古孟切，音亙。【增韻】再也。　\n\n又【韻補】叶居良切。【司馬相如·長門賦】望中庭之藹藹兮，若季秋其降霜。夜曼曼其若歲兮，懷鬱鬱其不可再更。\n\n考證：〔【禮·月令】易皮幣。【註】易，猶更也。〕　謹照原文易皮幣改更皮幣。易猶更也改更猶易也。〔【張衡·西都賦】〕　謹按西都賦班固所作，謹照原書張衡改班固。"}