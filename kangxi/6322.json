{"拼音": "yuán,yuàn", "部首": "女", "笔画数": "12", "Unicode": "5A9B", "page": "267", "volume": "【丑集下】【女字部】", "notes": "\n\n【廣韻】【集韻】【韻會】𠀤于眷切，音院。【說文】美女也。人所援也。【孫炎曰】君子之援助。【詩·鄘風】邦之媛也。【後漢·宦者傳】嬙媛侍貌。　\n\n又【集韻】于願切，音瑗。義同。　\n\n又【廣韻】雨元切【集韻】【韻會】于元切，𠀤音袁。嬋媛，牽引貌。【楚辭·哀郢】心嬋媛而傷懷兮，𦕈不知其所蹠。【張衡·南都賦】結根竦本，垂條嬋媛。【註】嬋媛，引也。　又叶五旰切，音岸。【孫楚·故母夫人誄】滔滔汶川，浩浩雲漢。乃眷洪族，載育英媛。"}