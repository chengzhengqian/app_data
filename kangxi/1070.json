{"拼音": "wěi,wèi", "部首": "人", "笔画数": "14", "Unicode": "50DE", "page": "117", "volume": "【子集中】【人字部】", "notes": "\n\n【唐韻】【集韻】𠀤危睡切，危去聲。【說文】詐也。【周禮·地官】大司徒之職，以五禮防萬民之僞，而敎之中。【書·周官】作僞心勞日拙。【左傳·襄三十年】淑愼爾止，無載爾僞。　又位悲切，讀作帷。【禮·喪大記】素錦褚，加僞荒。　\n\n又【集韻】【正韻】𠀤與訛同。【周禮·春官·馮相氏註】中夏，辨秩南僞。【前漢·王莽傳】以勸南僞。【註】韋昭讀。【正字通】書堯典本作南訛，周禮註及漢書誤从僞。轉註古音謂吪假借作僞，泥。　【說文】从人，爲聲。【徐曰】僞者人爲之，非天眞也，故人爲爲僞。\n\n考證：〔【周禮·夏官·馮相氏註】中夏，辨秩南僞。〕　謹照原書夏官改春官。"}