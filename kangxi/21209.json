{"拼音": "dòng,yǒng", "部首": "用", "笔画数": "7", "Unicode": "752C", "page": "756", "volume": "【午集上】【用字部】", "notes": "\r\n\r\n【唐韻】余隴切【集韻】【韻會】【正韻】尹竦切，𠀤音勇。【說文】草木華甬甬然也。【徐曰】甬之言涌也，若泉涌出也。　又甬道。【史記·秦始皇紀】築甬道。【註】應劭曰：謂馳道外築牆，天子於中，外人不見也。【項羽紀註】應劭曰：恐敵鈔輺重，故築牆垣如街。【淮南子·本經訓】修爲牆垣甬。道相連。【註】甬道，飛閣複道也。【韓愈詩】雲韶凝禁甬。【註】宮禁巷道也。【正字通】按甬道之名雖同，或馳道外，或軍伍中，或宮巷道，其用不一。　\n\r\n又【周禮·冬官考工記·鳧氏】鳧氏爲鍾，舞上謂之甬，甬上謂之衡。【註】此二名者，鍾柄。　\n\r\n又【揚子·方言】自關而東，𨻰魏宋楚之閒，保庸謂之甬。　又地名。【左傳·哀二十二年】越滅吳，請使吳王居甬東。甬東，越地，會㮷句章縣，東海中洲也。　又量名。【禮·月令】仲春之月，日夜分，則同度量，鈞衡石，角斗甬。【註】甬，今斛也。　\n\r\n又【博雅】甬，常也。　\n\r\n又【集韻】【韻會】𠀤杜孔切，音動，𠋫管也。與筩同。\n\r\n考證：〔【禮·月令】仲春之月，日夜分，則同量度。〕　謹照原文同量度改同度量。"}