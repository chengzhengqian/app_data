{"拼音": "dì,tí", "部首": "言", "笔画数": "11", "Unicode": "8C1B", "page": "1170", "volume": "【酉集上】【言字部】", "notes": "\r\n\r\n【唐韻】都計切【集韻】【韻會】【正韻】丁計切，𠀤音帝。【說文】審也。【書·洪範·孔傳】必微諦。【疏】聽當別彼是非，必微妙而審諦也。【後漢·祭祀志】褅之爲言諦也。諦諟昭穆尊𤰞之義。\n\r\n又【李雲傳】帝者，諦也。【註】審諦於物也。【魏志·明帝紀】君諦視之勿誤也。【關尹子·九藥篇】諦毫末者，不見天地之大。【劉勰·新論·專學篇】心不在學而强諷誦，雖入於耳而不諦於心。　又四諦。【魏書·釋老志】初根，人爲小乗，行四諦法。【釋典·心經】四諦：苦集滅道。苦謂生老病死，集謂集聚骨肉財帛，滅謂壞滅，道謂修行。又二諦：世諦以世俗顯緣起之事，諸法歷然，勸臣子以忠孝，勸家國以和治，此依俗諦。眞諦彰本寂之理，一性泯然，是非雙泯，能所俱亡，此依眞諦。　\n\r\n又【集韻】或作諟、𧫚，互詳二字註。　\n\r\n又【集韻】田黎切，音題。號也。與嗁、謕𠀤同。　又通作啼。【荀子·禮論篇】哭泣諦號。【註】啼、諦通用。"}