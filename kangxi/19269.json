{"拼音": "pán,qiáng", "部首": "爿", "笔画数": "4", "Unicode": "723F", "page": "691", "volume": "【巳集中】【爿字部】", "notes": "\n\n〔古文〕𤕪【篇海】疾羊切。見龍龕。義闕。【說文】牀从木爿聲。【註】徐鍇曰：爿則牀之省。象人衺身有所倚著。至於牆𡉟戕狀之屬，𠀤當从牀省聲。李陽冰言木右爲片，左爲爿。【說文】無爿字，故知其妄。【鄭樵·六書略】爿，殳也。亦判木也。音牆。隷作爿。【周伯琦正譌】爿，疾羊切，判木也。从半木。左半爲爿，右半爲片。【正字通】唐本說文有爿部。張參五經文字亦有之。周鄭二家皆以李說爲然。與徐說相反。然鄭謂殳卽爿，誤也。判木之說近是。◎按徐鍇素稱博洽。果唐本《說文》有爿部，鍇卽唐宋閒人，不應云無。且玉篇亦無爿部，類篇爿字偏旁歸幷片部，篇海止有牀部，亦俱無爿部。司馬光曰：傳寫之譌，片或作爿。此皆祖述說文。若據周鄭二家，而廢徐氏之說，亦未爲當，存以俟考。又字彙，蒲閑切，音瓣。爿片未知所據，然爿片二字，今俗音有之。"}