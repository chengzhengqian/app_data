{"拼音": "kāng", "部首": "广", "笔画数": "11", "Unicode": "5EB7", "page": "347", "volume": "【寅集下】【广字部】", "notes": "\n\n〔古文〕𠭳【唐韻】苦岡切【集韻】【韻會】【正韻】丘岡切，𠀤音穅。【爾雅·釋詁】樂也。【詩·唐風】無巳大康。\n\n又【周頌】迄用康年。　\n\n又【爾雅·釋詁】康，安也。【書·益稷】庶事康哉。\n\n又【洪範】五福，三曰康寧。　\n\n又【爾雅·釋宮】五達謂之康，六達謂之莊。【疏】孫炎曰：康，樂也，交會樂道也。【釋名】五達曰康。康，昌也，昌盛也，車步倂列並用之，言充盛也。【列子·仲尼篇】堯遊於康衢。【史記·騶衍傳】爲列第康莊之衢。　\n\n又【易·晉卦】康侯用錫馬蕃庶。【註】康，美之名也。　\n\n又【禮·祭統】康周公。【註】康，猶褒大也。　\n\n又【諡法】淵源流通曰康，溫柔好樂曰康，令民安樂曰康。　又國名。【書·康誥疏】命康叔之誥。管蔡郕霍皆國名，則康亦國名，在圻內。\n\n又【前漢·西域傳】安息國王治番兜城，北與康居接。　又州名。【唐書·地理志】康州，析端州之端溪置。　又姓。【廣韻】衞康叔之後。　\n\n又【爾雅·釋器】康瓠謂之甈。【註】瓠，壺也。【賈誼·弔屈原賦】寶康瓠。　又與穅通。【說文】穅或省作康。　又與漮通。【爾雅·釋詁】漮，虛也。【詩·小雅】酌彼康爵。【箋】康，空也。漮康音義同。　\n\n又【集韻】苦浪切，音抗。【禮·明堂位】崇坫康圭。【註】康讀爲亢。【疏】亢，舉也。\n\n考證：〔【前漢·西域傳】康居國，東與烏戈山離，西與條支接。〕　謹照原文改爲：安息國王治番兜城，北與康居接。〔【賈誼·懷沙賦】〕　謹照原文懷沙賦改弔屈原賦。"}