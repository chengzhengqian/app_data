{"拼音": "gē,gé", "部首": "木", "笔画数": "10", "Unicode": "683C", "page": "524", "volume": "【辰集中】【木字部】", "notes": "\n\n【唐韻】古柏切【集韻】【韻會】【正韻】各額切，𠀤音隔。【說文】木長貌。【徐曰】樹高長枝爲格。　又至也。【書·堯典】格于上下。　又來也。【書·舜典】帝曰：格汝舜。　又感通。【書·說命】格于皇天。　又變革也。【書·益稷謨】格則承之庸之。　又格，窮究也。窮之而得亦曰格。【大學】致知在格物。又物格而後知至。　又法式。【禮·緇衣】言有物而行有格也。　又正也。【書·冏命】繩愆糾謬，格其非心。　又登也。【書·呂𠛬】皆聽朕言，庶有格命。【疏】格命，謂登壽考者。　又牴牾曰格。【周語】穀洛鬭。韋昭云：二水格。　又頑梗不服也。【荀子·議兵篇】服者不禽，格者不赦。　又𣪩也。【詩·魯頌】在泮獻馘。【鄭箋】馘謂所格者之左耳。　又舉持物也。【爾雅·釋訓】格格，舉也。　又𢇮格也。凡書架、肉架皆曰格。【周禮·牛人註】挂肉格。　又敵也。【史記·張儀傳】驅羣羊攻猛虎，不格明矣。　\n\n又【爾雅·釋天】太歲在寅曰攝提格。　\n\n又【爾雅·釋詁】格，陞也。【方言】齊、魯曰𨽥，梁、益曰格。　又標準也。【後漢·博奕傳】朝廷重其方格。　又格例。【唐書·裴光庭傳】吏部求人不以資考爲限，所獎拔惟其才，光庭懲之，乃爲循資格。　\n\n又【廣韻】度也，量也。　又姓。【統譜】漢格班。　\n\n又【唐韻】古落切【集韻】【韻會】【正韻】葛鶴切，𠀤音各。樹枝也。　又廢格，阻格也。【前漢·梁孝王傳】袁盎有所關說，大后議格。　又格五，角戲也。【前漢·吾丘壽王傳】以善格五召待詔。　又杙也。亦以杙格獸也。【莊子·胠篋篇】削格羅落𦊨罘之知多，則獸亂于澤。【左思·吳都賦】峭格周施。　又扞格，不相入也。【禮·學記】發然後禁，則扞格而不勝。【註】格，胡客反。　\n\n又【集韻】【韻會】歷各切，音洛。籬落也。【前漢·鼂錯傳】謂之虎落。【揚雄·羽獵賦】謂之虎路。通作格。　\n\n又【類篇】曷各切，音鶴。格澤，妖星也。見【史記·天官書】。\n\n考證：〔【書·冋命】繩愆糾繆。〕　謹照原文冋改冏。繆改謬。"}