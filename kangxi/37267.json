{"拼音": "róu", "部首": "足", "笔画数": "16", "Unicode": "8E42", "page": "1230", "volume": "【酉集中】【足字部】", "notes": "\r\n\r\n【廣韻】人又切【集韻】【韻會】【正韻】如又切，𠀤音輮。【說文】厹，篆文从足柔聲。獸足蹂地也。【博雅】疾也，履也。【玉篇】踐也。【史記·項羽紀】餘騎相蹂踐。【前漢·揚雄傳】蹂蕙圃，踐蘭唐。　\n\r\n又【廣韻】耳由切【集韻】【韻會】【正韻】而由切，𠀤音柔。【詩·大雅】或簸或蹂。【箋】蹂之言潤也。【疏】蹂黍，以水潤米，必當蹂之使濕。【朱傳】簸揚去糠也。蹂，蹂禾取穀以繼之也。"}