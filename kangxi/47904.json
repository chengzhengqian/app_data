{"拼音": "diǎn,duò,zhān", "部首": "黑", "笔画数": "17", "Unicode": "9EDE", "page": "1519", "volume": "【亥集下】【黑字部】", "notes": "\r\n\r\n【唐韻】【集韻】【正韻】𠀤多忝切，音玷。【說文】小黑也。　\n\r\n又【正韻】點注也。【爾雅·釋器】滅謂之點。【註】以筆滅字爲點。\n\r\n又【玉篇】檢點也。　\n\r\n又【廣韻】點畫。　\n\r\n又【正韻】更點。　\n\r\n又【廣雅】污也。【太史公報任安書】適足以見笑而自點耳。　\n\r\n又【集韻】之廉切，音詹。人名。魯有豐點，齊有鮑點。　\n\r\n又【集韻】丁賀切，音哆。草葉壞也。【齊民要術】故墟種麻，有點葉夭折之患。　\n\r\n又【集韻】都念切，音店。亦汙也。【束皙·白華詩】鮮侔晨葩，莫之點辱。\n\r\n考證：〔【太史公報任安書】適足以發笑而自點耳。〕　謹照原文發笑改見笑。"}