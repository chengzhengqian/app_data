{"拼音": "wèi", "部首": "口", "笔画数": "8", "Unicode": "5473", "page": "182", "volume": "【丑集上】【口字部】", "notes": "\n\n【唐韻】【集韻】【韻會】【正韻】𠀤無沸切，音未。【說文】滋味也。【玉篇】五味，金辛木酸水鹹火苦土甘。【禮·王制】五味異和。　\n\n又【老子·道德經】味無味。【列子·天瑞篇】有味者，有味味者。【後漢·郞顗傳】含味經籍。　又五味，藥名。【抱朴子·僊藥篇】移門子服五味子十六年，色如玉女。【本草綱目】作菋。　\n\n又【集韻】莫拜切，音𩎟。飮食之味。　又莫珮切，音妹。器光澤也。　又縣名。【前漢·地理志】益州郡味縣。【註】孟康曰：味音昧。　\n\n又【釋文】亡曷反，音沫。【禮·檀弓】瓦不成味。【註】味當作沫。沫靧也。○按《集韻》《類篇》引《禮·檀弓》瓦不成味，作莫佩切，而《釋文》則止亡曷反一音，今兩存之。"}