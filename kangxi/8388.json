{"拼音": "cháo", "部首": "巛", "笔画数": "11", "Unicode": "5DE2", "page": "324", "volume": "【寅集中】【巛字部】", "notes": "\n\n【唐韻】【集韻】【韻會】【正韻】𠀤鋤交切，音鄛。【說文】鳥在木上曰巢，在穴曰窠。从木象形。【詩·召南】維鵲有巢，維鳩居之。【禮·禮運】先王未有宮室，冬則居營窟，夏則居檜巢。【古史考】許由夏常居巢，故號巢父。　又國名。【周書序】巢伯來朝。【傳】殷之諸侯。　又湖名。【括地志】廬州巢縣有巢湖。　又樂器。【爾雅·釋樂】大笙謂之巢。【疏】巢，高也。言其聲高也。　又車名。【左傳·成十六年】楚子登巢車以望晉軍。【註】巢車，車上爲櫓。　又姓。【廣韻】有巢氏之後。【史記·三皇紀】有巢氏，有天下者之號。　又菜名。【陸龜蒙詩序】蜀疏有兩巢，大巢卽豌豆之不實者，小巢生稻畦中。一曰野蠶豆。　\n\n又【廣韻】士稍切，音㑿。棧閣也。　\n\n又【集韻】莊交切，音𥊌。大笙也。　\n\n又【韻會】子小切【正韻】子了切，𠀤音勦。國名。　又叶牀魚切，音鋤。【崔駰·反都賦】大漢之初，雍土是居。京平之世，鴝鵒來巢。　又叶鋤尤切，音愁。【宋玉·高唐賦】王雎鸝黃，正冥楚鳩。姊歸思婦，垂雞高巢。\n\n【說文】巢本字。木上从𦥑作。"}