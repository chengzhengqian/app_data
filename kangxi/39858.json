{"拼音": "xián", "部首": "金", "笔画数": "11", "Unicode": "8854", "page": "1305", "volume": "【戌集上】【金字部】", "notes": "\r\n\r\n【廣韻】戸監切【集韻】【韻會】乎監切，𠀤音咸。【說文】馬勒口中。从金从行。銜，行馬者也。【徐曰】馬銜所以制之行也。會意。【戰國策】伏軾撙銜，橫歷天下。【前漢·張敞傳】利其銜策。　\n\r\n又【正字通】凡口含物曰銜。【詩·豳風·勿士行枚箋】初無行𨻰銜枚之事。【東京夢華錄】車駕登宣德樓，下赦，旋立雞竿，竿尖大木盤上有金雞，口銜紅幡子，書皇帝萬歲字。【盧照隣詩】龍銜寶蓋迎朝日。　\n\r\n又【正字通】奉君命而行曰銜命。　又官吏階位曰銜。【語林】近代選曹補授，先具舊官於前，次書擬官於後，新舊相銜也。【白居易·贈張籍詩】獨有詠詩張大祝，十年不攺舊官銜。【陸遊詩】頭銜字字敵冰淸。　又感也。【管子·法法篇】法立而民樂之，令出而民銜之。【林景熙詩】心銜造化仁。　又憾也。【前漢·外戚傳】栗姬怒不應，言不遜，景帝心銜之。【唐書·薛藝傳】藝頻爲李景所辱，深銜之。　又人參，一名人銜。【本草】其成有階級，故名。【蘇軾詩】舊聞人銜芝，生此羊腸嶺。　又馬銜，海神也。【木華·海賦】海童邀路，馬銜當蹊。【註】海童，馬銜，皆神名。馬銜，馬首，一角，龍形。"}