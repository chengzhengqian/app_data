{"拼音": "kùn", "部首": "囗", "笔画数": "7", "Unicode": "56F0", "page": "217", "volume": "【丑集上】【囗字部】", "notes": "\n\n〔古文〕𣏔【唐韻】【集韻】【韻會】【正韻】𠀤苦悶切，坤去聲。【說文】故廬也。从木，在囗中。【徐鍇曰】舊所居廬，故其木久而困獘也。【六書本義】木在囗中，木不得申也，借爲窮困，病困之義。　又卦名。【易·困卦】象曰：澤無水困，君子以致命遂志。\n\n又【序卦】升而不已則困。　\n\n又【廣韻】窮也，苦也。【書·大禹謨】不廢困窮。【禮·中庸】事前定則不困。\n\n又【史記·范睢蔡澤傳】二子不困阸，惡能激乎。　又瘁也，倦極力乏也。【後漢·耿純傳】世祖至營，勞純曰：昨夜困乎。　又憂愁也。【書·盤庚】汝不憂朕心之攸困。　又亂也。【論語】不爲酒困。【註】言不爲酒所困而及亂也。　又不通也。【禮·中庸】或困而知之。【論語】困而學之，又其次也。【註】謂有所不通也。　\n\n又【孟子】困於心，衡於慮，而後作。【註】事勢窮蹙，以至困於心，衡於慮，然後奮發而興起也。　又爲人所阸亦曰困。【左傳·宣十四年】困獸猶𨷖，况國相乎。又叶苦昆切，音坤。【易林】陽不制隂，宜其家困。　又叶苦卷切，款去聲。【後漢·竇何傳贊】上惽下蔽，人靈動怨，將糾邪慝，以合人願。道之屈矣，代離凶困。"}