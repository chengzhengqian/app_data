{"拼音": "lí", "部首": "木", "笔画数": "12", "Unicode": "68C3", "page": "531", "volume": "【辰集中】【木字部】", "notes": "\n\n【唐韻】力脂切。【集韻】【韻會】良脂切，𠀤音犂。【說文】果名。【爾雅·釋木】棃，山樆。【疏】在山曰樆，人植曰棃。【陶弘景·別錄】棃性冷利，多食損人，謂之快果。　\n\n又【揚子·方言】眉、棃、耊、鮐，老也。東齊曰眉，燕代之北鄙曰棃。【詩·大雅·行葦傳】耇，凍棃也。賈云：凍棃色似老人面有浮垢。　又通剺。【揚雄·長楊賦】分棃單于，磔裂屬國。【淮南子·齊俗訓】伐楩、枏、豫章而剖棃之。　又蛤棃，蟲名。【淮南子·道應訓】盧敖倦龜殻而受蛤棃。　\n\n又【崔豹·古今註】蜻蛉之小而黃者曰胡棃。　又草名。【山海經】大山有草名棃，其葉狀如荻而赤，花可以巳疽。　\n\n又【集韻】【韻會】憐題切【正韻】鄰溪切，𠀤音黎。義同。"}