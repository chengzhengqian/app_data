{"拼音": "jī", "部首": "言", "笔画数": "19", "Unicode": "8B4F", "page": "1181", "volume": "【酉集上】【言字部】", "notes": "\r\n\r\n【唐韻】居依切【集韻】【韻會】居希切，𠀤音機。【說文】誹也。【增韻】誚也。【左傳·隱元年】稱鄭伯譏失敎也。【班固·典引】司馬遷著書，微文刺譏，貶損當世。　\n\r\n又【廣雅】問也。【增韻】伺察也。【禮·王制】關執禁以譏，禁異服，識異言。【註】譏，呵察也。　\n\r\n又【廣雅】諫也。【玉篇】嫌也。【廣韻】譴也。　又官名。【金史·百官志】譏察使掌譏察姦僞。　\n\r\n又【韻會】通作幾。【周禮·地官·司關】國凶札則無關門之征猶幾。【註】猶幾謂無租稅，猶苛察不令姦人出入。"}