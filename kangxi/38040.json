{"拼音": "shū,shù", "部首": "車", "笔画数": "16", "Unicode": "8F38", "page": "1246", "volume": "【酉集下】【車字部】", "notes": "\r\n\r\n【廣韻】式朱切【集韻】【韻會】舂朱切【正韻】商朱切，𠀤音鄃。【說文】委輸也。【左傳·僖二年】秦於是乎輸粟㫃晉。【前漢·食貨志】武帝置平準，都受天下委輸。　\n\r\n又【廣韻】盡也。【左傳·襄九年】魏絳請施舍，輸積聚以貸。　又隳也。【詩·小雅】載輸爾載。【春秋·隱五年】鄭人來輸平。【註】輸平，隳成也。　又均輸，官名。【桓寬·鹽鐵論】郡國諸侯，各以其方物貢輸，往來物多苦惡，不償其價，因置官以相紹運，故曰均輸。　又交輸，衣之後垂者。【前漢·江充傳】曲裾後垂交輸。【註】割正幅，使一頭狹若燕尾，垂之兩旁，見于後也。　\n\r\n又【正韻】俗謂勝負爲輸贏。　\n\r\n又【廣韻】傷遇切【集韻】舂遇切，𠀤音戍。【廣韻】送也。【增韻】凡以物送人，則讀平聲。指所送之物，則讀去聲。【韻會】漢有三輔委輸官。　又經穴也。【史記·扁鵲傳】五藏之輸。【註】十二經皆以輸爲原，蓋經穴也。"}