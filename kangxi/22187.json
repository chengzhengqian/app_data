{"拼音": "de,dí,dì", "部首": "白", "笔画数": "8", "Unicode": "7684", "page": "786", "volume": "【午集中】【白字部】", "notes": "\r\n\r\n【唐韻】【集韻】【韻會】【正韻】𠀤丁歷切，丁入聲。【說文】明也。【徐曰】光的然也。【博雅】白也。【玉篇】遠也，明見也。【中庸】小人之道，的然而日亡。【註】表見也。【史記·司馬相如·上林賦】皓齒粲爛，宜笑的皪。【註】鮮明貌。【𨻰書·徐陵傳】的的宵烽。　\n\r\n又【增韻】實也。【魏志·崔林傳】各國遺子來朝，林恐或非眞的。【南齊書禮志】泛之爲言，無的之辭。【宋史·歐陽修傳】的的有表證。　\n\r\n又【正韻】端的也。又指的要處也。　\n\r\n又【玉篇】射質也。【正韻】射侯之中。【前漢·鼂錯傳】矢道同的。【註】射之準臬也。【荀子·勸學篇】質的張而弓矢至焉。【註】質，射侯也。的，正鵠也。　又平的，縣名。【前漢·地理志】屬靑州。　又婦人面飾曰的。【王粲神女賦】施華的兮結羽儀。【仙經】鮑姑以艾灼龍女額，後人效之，謂之龍的。【集韻】作䵠。　又蓮子曰的。【爾雅·釋草】其實蓮，其根藕，其中的。【註】的，蓮中子也。【集韻】通作菂。　又馬名。【易·說卦】其於馬也爲的顙。【註】額有白毛，今之戴星馬。【爾雅·釋畜】作馰。　\n\r\n又【集韻】胡了切，音皛。亦蓮子也。　又叶丁藥切，當入聲。【詩·小雅】發彼有的，以祈爾爵。【傳】發，發矢。的，質也。　又叶之若切，音灼。【潘岳·芙蓉賦】丹輝拂紅，飛鬚𠂹的。斐披赩赫，散煥熠爚。　又楊愼曰：的，音灼。婦人以點飾額也。【史記·五宗世家程姬註】的，以丹註面，婦人有月事，妨于進御，難于自言，故點的以見。○按《釋名》以丹注面曰勺。勺，灼也。謂有月事者注面，灼然爲識，是的、勺同爲一字。　【說文】本作的。【類篇】或作𤾠。　【音學五書】的字在入聲，則當入藥，音都略切。轉去聲，則當入嘯，音都料切。後人誤音爲滴，轉上聲爲底。宋人書中凡語助皆作底，𠀤無的字。又今人小的字，亦當作小底。如宋史內班小底，遼史承應小底之類是也。"}