{"拼音": "nì,tè", "部首": "心", "笔画数": "14", "Unicode": "615D", "page": "399", "volume": "【卯集上】【心字部】", "notes": "\n\n【廣韻】他德切【集韻】惕得切，𠀤音忒。【廣韻】慝，惡也。【書·畢命】旌別淑慝。　又穢也。【禮·樂記】世亂，則禮慝而樂淫。　又邪也。【詩·鄘風】之死矢靡慝。　又隱惡也。【書·周官篇】司𡨥詰姦慝。　又地慝，若瘴蠱也。【周禮·地官】土訓掌道地圖，以詔地事，道地慝以辨地物。【晉語】宵靜女德，以伏蠱慝。　又方慝也。【周禮·地官】誦訓掌道方慝，以詔辟忌。【註】方慝，四方言語所惡也。　又仄慝也。【前漢·五行志】朔而月見東方，謂之仄慝。【孟康曰】仄慝者，月行遲在日後，當沒而更見也。　\n\n又【集韻】昵力切，音匿。隱情飾非曰慝。　从匿从心，蓋惡之慝於心者。\n\n考證：〔【周禮·秋官·司𡨥】詰姦慝。〕　謹按秋官無詰姦慝之文，查係書周官。謹將周禮秋官改書周官篇。"}