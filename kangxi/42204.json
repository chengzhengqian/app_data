{"拼音": "lòu,lù", "部首": "雨", "笔画数": "21", "Unicode": "9732", "page": "1378", "volume": "【戌集中】【雨字部】", "notes": "\r\n\r\n【唐韻】洛故切【集韻】【韻會】【正韻】魯故切，𠀤音路。【說文】潤澤也。从雨路聲。【玉篇】天之津液，下所潤萬物也。【釋名】露，慮也。覆慮物也。【大戴禮】陽氣勝，則散爲雨露。【五經通義】和氣津凝爲露。【蔡邕·月令】露者，隂之液也。【白虎通】露者，霜之始。【禮·月令】孟秋，白露降。【詩·召南】厭浥行露。【箋】厭浥然濕，道中始有露，謂二月中嫁娶時也。\n\r\n又【小雅】英英白雲，露彼菅茅。【屈原·離騷】朝飮木蘭之墜露。【前漢·鼂錯傳】覆露萬民。【註】如淳曰：覆，䕃也。露，膏澤也。【春秋緯】武露布，文露沉。【註】甘露降其國，布散者，人尙武，沉重者，人尙文。　\n\r\n又【玉篇】露，見也。【集韻】彰也。【禮·孔子閒居】風霆流形，庶物露生。【疏】露見而生。【左傳·襄三十一年】其暴露之。【戰國策】諸侯見齊之罷露。【註】在野曰露。　\n\r\n又【左傳·昭元年】勿使有所壅閼湫底，以露其體。【註】露，羸也。【疏】肌膚瘦，則骸骨露也。\n\r\n又【正字通】軍中捷書曰露布。【後漢·禮儀志】請驛馬露布。【文心雕龍】露布者，露版不封，布諸視聽。　又臺名。【史記·孝文紀】常欲作露臺。　\n\r\n又【史記·楚世家】蓽露藍縷。【註】服虔曰：蓽露，柴車素大輅也。【後漢·靈帝紀】得民家露車共乗之。　\n\r\n又【揚子·方言】覆結或謂之承露。　\n\r\n又【正字通】庫露，器名。【皮日休詩】襄陽作髹器，中有庫露眞。【註】玲瓏空虛，故曰庫露。今諺呼書格曰庫露格。　\n\r\n又【前漢·董仲舒傳】玉杯蕃露。【註】皆其所著書名也。【字彙補】繁露，冕之繅旒也。董仲舒春秋繁露，程大昌演繁露，皆取此義。　又𠂹露，書法也。【王愔·文字志】其阿那若濃露之𠂹。　\n\r\n又【爾雅·釋草】蔠葵，繁露。【註】承露也，大莖小葉，華紫黃色。　\n\r\n又【汲冢周書】渠叟以䶂犬。䶂犬者，露犬也。能飛，食虎豹。　又白露、寒露，𠀤節𠋫名。見【後漢·律曆志】。　\n\r\n又【詩·邶風】胡爲乎中露。【傳】中露，衞邑也。　又姓。【廣韻】史記三皇紀，其後有州甫甘、許戲露、齊紀怡、向申呂，皆姜姓之後，𠀤爲諸侯。【魯語】以露堵父爲客。【風俗通】漢有上黨都尉露平。"}