{"拼音": "wā,wū,wù,yū", "部首": "水", "笔画数": "6", "Unicode": "6C59", "page": "605", "volume": "【巳集上】【水字部】", "notes": "\n\n〔古文〕汚【唐韻】屋孤切【集韻】【韻會】汪胡切，𠀤音烏。與洿同。【說文】濁水不流也。一曰窊下。【詩·小雅】田卒汙萊。【傳】下則汙，高則萊。【正義】汙者，池停水之名。禮記曰汙其宮而瀦焉是也。【左傳·隱三年】潢汙行潦之水。【疏】畜水謂之潢水，不流謂之汙。　又行濁亦曰汙。【賈誼·新書道術篇】放理潔靜謂之行，反行爲汙。【書·胤征】舊染汙俗。　又降也，殺也。【禮·檀弓】道隆則從而隆，道汙則從而汙。【註】有隆有殺，進退如禮。　又勞事亦曰汙。【左傳·昭元年】處不辟汙。【正義】言事之勞身，若穢之汙物。　又汙邪，下地田也。【史記·滑稽傳】甌窶滿溝，汙邪滿車。　\n\n又【唐韻】【集韻】【韻會】【正韻】𠀤烏故切，惡去聲。【說文】歲也。又染也。一曰去垢汙曰汙。【詩·周南】薄汙我私。【傳】汙，煩也。【箋】煩撋之用功深也。【字略】煩撋猶捼莎也。亦音烏。　\n\n又【唐韻】【集韻】【韻會】𠀤雲俱切，音于。水名。在鄴西南。【後漢·郡國志】鄴有汙水，有汙城。【註】史記，項羽擊秦軍汙水上。　又曲也。【左傳·成十四年】春秋之稱，盡而不汙。【杜註】言盡其事實，無所汙曲。　\n\n又【集韻】【韻會】【正韻】𠀤烏瓜切，音窊。鑿地也。【禮·禮運】汙尊而抔飮。【註】汙尊，鑿地爲尊。　\n\n又【韻補】叶烏戈切，音窩。【楊方·合歡詩】爾根深且固，我根淺且汙。移植良無期，歎息將如何。　又叶文甫切，音武。【杜甫·雷詩】氣暍腸胃融，汗滋衣裳汙。吾衰尤拙計，失望築場圃。\n\n考證：〔【左傳·成十四年】春秋之文，盡而不汙。〕　謹照原晝文改稱。"}