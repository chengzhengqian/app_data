{"拼音": "jiá,jié,xié", "部首": "頁", "笔画数": "15", "Unicode": "9821", "page": "1403", "volume": "【戌集下】【頁字部】", "notes": "\r\n\r\n【唐韻】【正韻】胡結切【集韻】【韻會】奚結切，𠀤音纈。【說文】直項也。　\n\r\n又【詩·邶風】燕燕于飛，頡之頏之。【傳】飛而上曰頡，飛而下曰頏。【集韻】又作翓。　又人名。【前漢·藝文志】倉頡一篇。【春秋·僖二十三年】重耳奔狄，從者顚頡。又皇頡，鄭大夫。馬師頡，鄭子羽孫。　又姓。【風俗通】古賢人頡衞。　\n\r\n又【莊子·胠篋篇】知詐漸毒，頡滑堅白，解垢同異之變多，則俗惑于辨矣。【註】頡滑，謂難料理也。崔云：纏屈也。李云：滑，滑稽也。一云頡滑，不正之語也。【音義】戸結反。　\n\r\n又【廣韻】古黠切【集韻】【正韻】訖黠切，𠀤音戛。【正韻】轢也。【史記·楚元王世家】高祖微時，與賔客過巨嫂食，嫂詳爲羹盡櫟釜，乃封其子信爲羹頡侯。【註】索隱曰：羹頡，爵號，非縣名。正義曰：括地志云：羹頡山，在嬀州懷戎縣東南十五里，高祖取其山名爲侯號者，怨故也。　\n\r\n又【遼史·耶律斡𦡳傳】車駕𤢪頡山。　\n\r\n又【增韻】減尅也，掠除也。【唐書·高仙芝傳】盜頡資糧。　又叶胡計切，音系。【衞恒·四體書勢】黃帝之史沮誦、倉頡眺彼鳥跡，始作書契。"}