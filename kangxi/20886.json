{"拼音": "suǒ", "部首": "玉", "笔画数": "14", "Unicode": "7463", "page": "738", "volume": "【午集上】【玉字部】", "notes": "\r\n\r\n【唐韻】蘇果切【集韻】【韻會】損果切，𠀤音𧴪。【說文】玉聲。　\n\r\n又【正韻】玉屑。　\n\r\n又【韻會】細也，小也。【荀子·非十二子篇註】爲奸細之行曰瑣。【前漢·司馬相如傳】豈特委瑣握𪘏，拘文牽俗。【仲長統·述志詩】古來繚繞，委曲如瑣。　\n\r\n又【詩·衞風】瑣兮尾兮，流離之子。【傳】瑣尾，少好之貌。　\n\r\n又【韻會】瑣瑣，繁碎猥屑貌。【爾雅·釋言】瑣瑣，小也。【註】才器細陋。【易·旅卦】旅瑣瑣。【疏】瑣瑣，細小𤰞賤之貌。【詩·小雅】瑣瑣姻婭，則無膴仕。【傳】瑣瑣，小貌。　\n\r\n又【博雅】瑣，連也。　又地名。【左傳·襄十一年】諸侯之師次于瑣。【註】縣西有瑣侯亭。　\n\r\n又【韻會】靑瑣，門名。漢制給事黃門之職，日暮入，對靑瑣門拜，名曰夕郎。【屈原·離騷】欲少留此靈瑣兮，日忽忽其將暮。【註】瑣，門鏤也。文如連瑣，楚王之省閣也。一云靈神之所在也。瑣門有靑瑣也。【前漢·元后傳】僭上赤墀靑瑣。【註】以靑畫戸邊鏤中，天子制也。如淳曰：門楣格再重，如人衣領，再重裹者靑，名曰靑瑣，天子門制也。師古曰：靑瑣者，刻爲連鎖文，而以靑塗之也。　\n\r\n又【韻會】凡物刻鏤罥結交加爲連瑣文者，皆曰瑣。非特門鏤也。【左思·吳都賦】畢䍐瑣結。　又邊瑣。【前漢·丙吉傳】案邊長吏，瑣科條其人。【註】瑣，錄也。【蘇軾詩】論兵臨老付邊瑣。　又地名。【春秋·成十二年】公會晉侯衞侯于瑣澤。　又姓。【正字通】宋政和進士瑣政。　又人名。【禮·檀弓】縣子瑣曰。【註】瑣，縣子名。　\n\r\n又【韻會】或作璅。【晉書·習鑿齒傳】璅璅當流離。"}