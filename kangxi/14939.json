{"拼音": "tāo", "部首": "木", "笔画数": "14", "Unicode": "69C4", "page": "545", "volume": "【辰集中】【木字部】", "notes": "\n\n【唐韻】土刀切【集韻】【韻會】【正韻】他刀切，𠀤音叨。【爾雅·釋木】槄，山榎。【郭註】今山楸也。又槐大曰楸，小曰榎。見楸字註。　又條也。【詩·秦風】有條有梅。傳條，槄也。《釋文》條本一作樤。　\n\n又【唐韻】他浩切【集韻】土皓切，𠀤音討。義同。○按《爾雅》一爲橘屬，一爲槐屬，名槄者槐屬也。《正字通》云：槄有楸名，非卽楸也。\n\n考證：〔【詩·秦風註】條又作樤，槄也。【爾雅·釋木】謂之柚條。〕　謹按爾雅柚條乃橘柚之柚，非槄也。今節爾雅一條，改作詩秦風有條有梅。傳條，槄也。釋文條本一作樤。"}