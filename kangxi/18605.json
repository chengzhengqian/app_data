{"拼音": "pēng", "部首": "火", "笔画数": "11", "Unicode": "70F9", "page": "671", "volume": "【巳集中】【火字部】", "notes": "\n\n〔古文〕亯𠅖𩱋【唐韻】【正韻】普庚切【集韻】【韻會】披庚切，𠀤音磅。【說文】本作亯。【廣韻】俗亨字。詳亠部亨字註。【左傳·昭二十年】以烹魚肉。　\n\n又【唐韻正】古音普郞反。【詩·小雅】或剝或烹，或肆將蹌。【墨子·耕柱篇】鼎成三足而方，不炊而自烹，不舉而自臧，不遷而自行。【史記·越世家】蜚鳥盡，良弓藏，狡兔死，走狗烹。◎按說文，玉篇，類篇，亯字俱自爲部。說文玉篇無烹字。類篇火部內始收烹字。經傳本作亨，今俗用皆作烹矣。\n\n考證：〔【詩·小雅】或剝或烹，或肆或蹌。〕　謹照原文或蹌改將蹌。"}