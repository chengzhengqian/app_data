{"拼音": "jiàn,qián", "部首": "手", "笔画数": "11", "Unicode": "63F5", "page": "445", "volume": "【卯集中】【手字部】", "notes": "\n\n【唐韻】【集韻】【韻會】【正韻】𠀤渠焉切，音乾。舉也。以肩舉物也。【後漢·輿服志】揵弓韣九鞬。　\n\n又【集韻】渠言切，健平聲。亦舉也。【詩·小雅·卷髮如蠆箋】蠆尾末揵然。【司馬相如·上林賦】揵鰭掉尾，振鱗奮翼。　\n\n又【韻會】丘言切，音㨜。\n\n又【集韻】【韻會】𠀤巨偃切，健上聲。義𠀤同。　又閉也。與楗通。【莊子·庚桑楚】外韄者不可繁而捉，將內揵。內韄者不可繆而捉，將外揵。【註】韄，縛也。揵，閉塞也。【前漢·溝洫志】塞瓠子決河，下淇園之竹以爲揵。【註】樹竹塞水決之口，稍稍布插按樹之，水稍弱，補令密，謂之揵，以草塞其衷，乃以土塡之。　又立封界也。或曰接也。【前漢·賈誼傳】梁起於新郪以北，著之河淮陽，包𨻰以南，揵之江。【註】揵謂立封界也。或曰接也。　又堅也。【張衡·思𤣥賦】左靑琱以揵芝，右素威以司鉦。　\n\n又【唐韻】居偃切【集韻】紀偃切，𠀤建上聲。亦舉也。又難也。　\n\n又【前漢·賈誼傳註】師古曰：鉅偃反。　\n\n又【集韻】【韻會】𠀤九件切，音蹇。義同。"}