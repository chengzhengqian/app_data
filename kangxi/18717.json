{"拼音": "fán", "部首": "火", "笔画数": "13", "Unicode": "7169", "page": "678", "volume": "【巳集中】【火字部】", "notes": "\n\n【唐韻】附袁切【集韻】【韻會】符袁切，𠀤音樊。【說文】熱頭痛也。　\n\n又【增韻】不𥳑也。【書·說命】禮煩則亂。\n\n又【玉篇】干煩也。【左傳·僖二十九年】敢以煩執事。　\n\n又【禮·樂記】衞音趨數煩志。【註】煩，勞也。　\n\n又【左傳·定二年】嘖有煩言。【註】煩，言忿爭。　\n\n又【增韻】悶也。【史記·倉公傳】病使人煩懣。　又鳥名。【司馬相如·上林賦】煩鶩鷛𪆫。【註】徐廣曰：煩鶩，一作番䴌。【漢書·音義】煩鶩，鳧也。郭璞云：煩鶩，鴨屬。　又地名。【戰國策】襲燕樓煩數縣。【註】樓煩，屬鴈門。　又叶符筠切。【陳琳·大暑賦】料救藥之千百兮，祇累熱而增煩。燿靈管之匪念兮，將損性而傷神。　又叶汾洽切。【宋玉·神女賦】淡淸靜其愔嬺兮，性沈祥而不煩，意似近而旣遠，若將來而復旋。【嵆康·琴賦】更唱迭奏，聲若自然，流楚窈窕，懲躁雪煩。"}