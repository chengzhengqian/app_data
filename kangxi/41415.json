{"拼音": "líng", "部首": "阜", "笔画数": "10", "Unicode": "9675", "page": "1354", "volume": "【戌集中】【阜字部】", "notes": "\r\n\r\n〔古文〕夌𨻪䧙【唐韻】力膺切【集韻】【韻會】閭承切，𠀤音凌。【爾雅·釋地】大阜曰陵。【釋名】陵，崇也，體崇高也。【書·堯典】蕩蕩懷山襄陵。　\n\r\n又【爾雅·釋丘】後高陵丘。【又】如陵陵丘。　又東陵，地名。【書·禹貢】過九江，至于東陵。　\n\r\n又【玉篇】冢也。【齊語】陵爲之終。【註】以爲葬也。　\n\r\n又【玉篇】犯也。【廣韻】侮也，侵也。【易·賁象】永貞之吉，終莫之陵也。【書·畢命】以蕩陵德。【傳】陵，邈也。【禮·學記】不陵節而施之謂孫。【註】陵，躐也。　\n\r\n又【荀子·宥坐篇】百仞之山，任負車登焉，何則陵遲故也。【註】王肅曰：陵遲，陂阤也。【史記·平準書】選舉陵遲。【前漢·成帝紀】日以陵夷。　\n\r\n又【玉篇】慄也。　又馳也。　又草名。【爾雅·釋草】苕，陵苕。【註】一名陵時。　又淬也。【荀子·君道篇】兵刃不待陵而勁。　\n\r\n又【荀子·致仕篇】凡節奏欲陵，而生民欲寬。【註】峻也。　又州名。【唐書·地理志】劒南道陵州仁壽郡。　又姓。【正字通】永樂中濼州同知陵茂，高郵人。　\n\r\n又【廣韻】漢複姓六氏，吳季子之後有延陵氏，高士傳有於陵子仲，戰國策有安陵丑，呂氏春秋有鉛陵卓子，漢有高陵顯，秦高陵君之後，楚有公子，食采於鄧陵，後以爲氏。　又叶力中切，音隆。【胡廣·侍中箴】國有學校，侯有泮宮。各有攸敎，德用不陵。　又叶落胡切，音盧。【柳宗元·佩韋賦】雲岳岳而專强兮，果黜志而乖圖。咸觸屛以拒訓兮，肆隕越而就陵。　又與鯪同。【楚辭·天問】陵魚何所。一作鯪。　又與凌通。【史記·秦始皇紀】陵水經地。【註】正義曰：陵作凌，歷也。　【玉篇】或作𠡭。【𥡆天子傳】作䧙。"}