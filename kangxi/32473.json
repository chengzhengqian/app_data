{"拼音": "zhū", "部首": "虫", "笔画数": "12", "Unicode": "86DB", "page": "1081", "volume": "【申集中】【虫字部】", "notes": "\r\n\r\n【唐韻】陟輸切【集韻】【韻會】追輸切，𠀤音誅。【說文】蜘蛛也。本作鼄。【唐韻】䵹鼄，網蟲。《字說》云：設一面之網，物觸而後誅之，知誅義者也。今文作蛛。【爾雅疏】蟗，卽䵹鼄別名也，又名鼄蝥。今江東呼蝃蝥。【說文】謂之鼄蝥，作網鼄蝥也。【揚子·方言】自關而西，秦、晉之閒謂之鼄蝥。自關而東，趙、魏之郊謂之䵹鼄，或謂之蠾𧍳。北燕、朝鮮冽水之閒謂之蝳蜍。郭璞云：齊人又呼社公，亦言網公。其在地中布網者，名土䵹鼄。其作網絡幕草上者，名草䵹鼄也。【關尹子·三極篇】聖人師蜘蛛立網罟。【西京雜記】蜘蛛集而百事喜。【埤雅】蜘蛛布網如罾，其絲右繞。今磨旋蔓生皆循右而轉，亦自然之理。【爾雅翼】春月游絲有長數丈許者，皆蜘蛛所爲也。蝥字从敄从黽作。"}