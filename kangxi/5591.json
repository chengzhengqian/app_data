{"拼音": "wāi,wò,yāo,yǎo", "部首": "大", "笔画数": "4", "Unicode": "592D", "page": "249", "volume": "【丑集下】【大字部】", "notes": "\n\n【廣韻】於嬌切【集韻】【韻會】於喬切【正韻】伊堯切，𠀤音妖。色愉貌。【論語】夭夭如也。　又草盛貌。【書·禹貢】厥草惟夭。　又少好貌。【詩·周南】桃之夭夭。　又災也。【詩·小雅】天天是椓。　又閎夭，人名。文王四友之一，武十亂之一。　又栢夭，馬名，見【列子】。　\n\n又【廣韻】【集韻】【韻會】【正韻】𠀤烏皓切，音襖。未壯也。【禮·月令】孟春毋殺胎夭。【王制】不殺胎，不殀夭。【註】未生者曰胎，方生者曰夭。　\n\n又【廣韻】【集韻】【韻會】於兆切【正韻】伊鳥切。𠀤同𣧕。【說文】屈也。【徐曰】夭矯其頭頸也。一曰短折也。【博雅】不盡天年謂之夭。　\n\n又【集韻】烏酷切，音沃。【山海經】軒轅國有諸夭之野。　又苦緺切，音歪。【白樂天詩】錢塘蘇小小，人道最夭斜。【自註】夭音歪，收入九佳。　又叶於糾切，音黝。【韓愈·韋夫人墓銘】歸逢其良，夫夫婦婦。獨不與年，而卒以夭。婦音阜。【歐陽修·蔡君山墓銘】退之有言，死孰爲夭。子墓予銘，其傳不朽。　別作芺叐关。\n\n考證：〔【詩·小雅】夭夭是椓。〕　謹照原文夭夭改天天。"}