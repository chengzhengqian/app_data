{"拼音": "qiū", "部首": "禾", "笔画数": "9", "Unicode": "79CB", "page": "850", "volume": "【午集下】【禾字部】", "notes": "\r\n\r\n〔古文〕𥤛𪚼龝𪔁【唐韻】七由切【集韻】【韻會】雌由切【正韻】此由切，𠀤音鰌。金行之時。【爾雅·釋天】秋爲白藏。【註】氣白而收藏也。【釋名】秋，就也，言萬物就成也。又繒也，繒迫品物使時成也。　\n\r\n又【說文】禾穀熟也。【禮·月令】孟夏麥秋至。【𨻰澔曰】秋者，百穀成熟之期，此於時雖夏，於麥則秋，故云麥秋。【書·盤庚】乃亦有秋。　\n\r\n又【禮·鄕飮酒義】西方者秋。秋，愁也。愁之以時，察守義者也。【註】愁讀爲揫，斂也。察嚴殺之貌。【春秋·繁露】秋之言猶湫也。湫者，憂悲狀也。　又九月爲三秋。【詩·王風】一日不見，如三秋兮。　又四秋。【管子·輕重乙篇】歲有四秋，而分有四時。故曰：農事且作，請以什伍農夫賦耜鐵。此謂春之秋。大夏且至，絲纊之所作，此謂夏之秋。大秋成，五穀之所會，此謂秋之秋。大冬營室中，女事紡績緝縷之所作，此謂冬之秋。　\n\r\n又【廣韻藻】竹秋，三月也。蘭秋，七月也。　又秋秋，馬騰驤貌。【前漢·禮樂志】飛龍秋游上天。\n\r\n又【揚雄·羽獵賦】秋秋蹌蹌入西園。【荀子·解蔽篇】鳳凰秋秋。【註】秋秋，猶蹌蹌。謂舞也。　又春秋，魯史名。　又大長秋，皇后官名。【前漢·百官表】景帝更將行爲大長秋。【師古註】將行，秦官名。秋者，收成之時，長者，恆久之義。　又姓。　又七遙切，音鍫。【揚雄賦】秋秋蹌蹌。蕭該讀。\n\r\n又【荀子·解蔽篇】鳳凰秋秋，其翼若干，其音若簫。秋與簫爲韻。　又楚俱切，音蒭。【水南翰記】北方老嫗八九十歲，齒落更生者，能於夜出，食人嬰兒，名秋姑。秋讀如蒭酒之蒭。"}