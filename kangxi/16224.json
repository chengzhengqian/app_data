{"拼音": "gāi", "部首": "殳", "笔画数": "10", "Unicode": "3C7E", "page": "584", "volume": "【辰集下】【殳字部】", "notes": "\n\n【唐韻】古哀切【集韻】柯開切，𠀤音該。【說文】㱾𢻰，大剛卯也。以逐精鬼。【急就篇註】射魃謂大剛卯也，以金玉及桃木刻而爲之。一名㱾㱼。【輟耕錄】剛卯者，按《王莽傳》服虔註曰：剛卯，以正月卯日作，佩之。長三寸，廣一寸四分，或用玉，或用金，或用桃，著佩之。又註當中央從穿作孔，以綵絲葺其底，刻其上，文曰：正月剛卯，旣央靈殳。四方赤靑白黃四色，是當帝令祝融，以敎夔龍庶疫剛癉，莫我敢當。又曰：疾日嚴卯，帝令夔化，順爾國化，伏兹靈殳。旣正旣直，旣觚旣方。庶疫剛癉，莫我敢當。凡六十六字。㱾㱼者，佩印也。以正月卯日作，故謂剛卯。又謂之大堅，以辟邪也。　\n\n又【集韻】丘哀切，音開。又下改切，音亥。義𠀤同。"}