{"拼音": "yōng,yǒng", "部首": "手", "笔画数": "16", "Unicode": "64C1", "page": "457", "volume": "【卯集中】【手字部】", "notes": "\n\n【唐韻】於隴切【集韻】【韻會】委勇切，𠀤雍上聲。【說文】本作𢹬。抱也。【禮·玉藻】肆束及帶，勤者有事，則收之，走，則擁之。【疏】肆餘也，謂束帶之餘組及帶之垂者。收謂斂持在手，擁謂抱之於懷也。【前漢·夏侯嬰傳面雍樹馳註】南方謂抱小兒爲雍樹，面偝也，雍抱持之，令面背己而抱之以馳。雍讀曰擁。　又持也。【前漢·高帝紀】太公擁彗。【註】如今卒持帚也。　又衞也，羣從也。　\n\n又【爾雅·釋言邕支載也疏】邕，又作擁。擁護支持，皆載任之義。　\n\n又【集韻】於容切，音雍。遮也。【禮·內則】女子出門，必擁蔽其面。【註】擁，猶障也。或作𢹭。亦作𢶜。"}