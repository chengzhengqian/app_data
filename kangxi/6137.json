{"拼音": "fù", "部首": "女", "笔画数": "11", "Unicode": "5A66", "page": "265", "volume": "【丑集下】【女字部】", "notes": "\n\n〔古文〕𢽰【唐韻】房九切【集韻】【韻會】扶缶切【正韻】房缶切，𠀤音阜。【說文】服也。【爾雅·釋親】子之妻爲婦。又女子已嫁曰婦。婦之言服也，服事於夫也。【禮·昏義】婦人先嫁，三月敎以婦德、婦言、婦容、婦功。\n\n又【郊特牲】婦人，從人者也。幼從父兄，嫁從夫，夫死從子。　又冢婦、長婦、介婦，衆婦也。見【內則】。　又嬪婦，化治絲枲。見【周禮·天官】。　又世婦，后宮官，所謂二十七世婦也。　又屬婦，婦之窮獨，當聯屬者。【書·梓材】至于屬婦。　又嫠婦，寡婦也。【蘇軾·赤壁賦】泣孤舟之嫠婦。　又好貌。【荀子·樂論篇】其容婦。　又物類之隂者亦曰婦。【埤雅】鵓鳩隂則屛逐其婦，晴則呼之。　\n\n又【韻府】蟋蟀一名吟蛩，濟南呼爲嬾婦。　又江中有魚名白旂，其脂可然，用之照歌舞則明，照紡績則昏，世謂嬾婦所化。　又鷦鷯名巧婦，赤斑蜘蛛名絡絲婦。𠀤見【本草綱目】。　又梵言婆利耶，華言婦。　\n\n又【正韻】防父切，音附。【𨻰琳·飮馬長城窟】邊城多健少，內舍多寡婦。作書與內舍，便嫁莫留住。　又叶芳尾切，音斐。【楚辭·天問】水濱之木，得彼小子，夫何惡之，𡟒有莘之婦。　通作負。別作媍。"}