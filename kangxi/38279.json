{"拼音": "chén", "部首": "辰", "笔画数": "7", "Unicode": "8FB0", "page": "1252", "volume": "【酉集下】【辰字部】", "notes": "\r\n\r\n〔古文〕𠩟𠨷𨑄【唐韻】植鄰切【集韻】【韻會】【正韻】丞眞切，𠀤音晨。【說文】辰，震也。三月陽氣動，雷𩃓振，民農時也。【釋名】辰，伸也。物皆伸舒而出也。　又時也。【書·臯陶謨】撫于五辰。【註】謂五行之時也。　又日也。【左傳·成九年】浹辰之閒。【註】自子至亥，十二日也。　又歲名。【爾雅·釋天】太歲在辰曰執徐。　又三辰，日月星也。【左傳·桓二年】三辰旂旗。【疏】日照晝，月照夜，星運行于天，昏明遞匝，民得取其時節，故三者皆爲辰也。　又日月合宿謂之辰。【書·堯典】曆象，日月星辰。【註】辰，日月所交會之地也。　又北辰，天樞也。【爾雅·釋天】北極謂之北辰。【註】北極，天之中，以正四時。　又大辰，星名。【春秋·昭十七年】有星孛于大辰。【公羊傳】大辰者何，大火也。大火爲大辰，伐爲大辰，北辰亦爲大辰。【註】大火謂心星，伐爲參星。大火與伐所以示民時之早晚，天下所取正。北辰，北極天之中也，故皆謂之大辰。　\n\r\n又【爾雅·釋訓】不辰，不時也。【詩·大雅】我生不辰。\n\r\n又【小雅】我辰安在。　又叢辰，術家名。【史記·日者傳·叢辰註】猶今之以五行生尅擇日也。　\n\r\n又【韻會】州名。古沅陵郡，隋置辰州，以辰溪名。　又叶時連切，音禪。【韓愈詩】吾懸日與月，吾繫星與辰。叶先韻。\n\r\n考證：〔【左傳·桓二年】三辰旂旗。【註】日照晝，月照夜，星運行于天，昏明遞匝〕　謹照原文註改疏。"}