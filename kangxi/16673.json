{"拼音": "fàn,fěng", "部首": "水", "笔画数": "6", "Unicode": "6C4E", "page": "604", "volume": "【巳集上】【水字部】", "notes": "\n\n【唐韻】【集韻】𠀤孚梵切，音氾。【說文】浮貌。一曰任風波自縱也。【詩·邶風】亦汎其流。【傳】汎汎其流，不以濟渡也。【左傳·僖十三年】秦輸粟於晉，命之曰汎舟之役。　又汎灑也。【班固·東都賦】雨師汎灑。　\n\n又【揚子·方言】汎剽，輕也。【左思·魏都賦】過以汎剽之單慧，歷執古之醇聽。　又水名。【水經注】水出梁州閬陽縣，魏遣夏侯淵與張郃下巴西，進軍宕渠，劉備軍汎口，卽是水所出也。汎水又東逕汎陽縣故城南，東流注於沔，謂之汎口。\n\n又【山海經】發爽之山，汎水出焉，南流注于渤海。　又鄕名，在琅邪郡不其縣，後漢卓茂封汎鄕侯。　\n\n又【廣韻】房戎切【集韻】【韻會】符風切【正韻】扶中切，𠀤音馮。亦浮也。【司馬相如·上林賦】汎淫泛監。　\n\n又【集韻】扶法切，音乏。汎𣶏，聲微小貌。一曰波急聲。【王褒·洞簫賦】又似流波，泡溲汎𣶏。　【玉篇】同渢，今爲汎濫字，通作泛。"}