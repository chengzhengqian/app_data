{"拼音": "xiāo", "部首": "艸", "笔画数": "11", "Unicode": "8427", "page": "1059", "volume": "【申集上】【艸字部】", "notes": "\r\n\r\n【唐韻】蘇彫切【集韻】先凋切，𠀤音簫。艾蒿也。【詩·王風】彼采蕭兮。【疏】今人所謂荻蒿者是也。【禮·郊特牲】蕭合黍稷，臭陽達于牆屋。　\n\r\n又【詩·小雅】蕭蕭馬鳴。【註】聲也。　\n\r\n又【前漢·食貨志】江淮之閒，蕭然煩費。【註】蕭然猶騷然，勞動之貌。　又蕭條，寂寥貌。【宋玉·九辨】蕭瑟兮草木搖落而變衰。【註】隂令促，急風疾暴也。　\n\r\n又【論語】不在顓臾，而在蕭牆之內。【何晏註】蕭之言肅也，牆謂屛也。君臣相見之禮，至屛而加肅敬。　又斧名。【左思·魏都賦】蕭斧戢柯以柙刃。【說文註】蕭斧，芟艾之斧也。　又國名。【左傳·文十四年】宋高哀爲蕭封人。【註】蕭，宋附庸國。　又關名。【前漢·武帝紀】北出蕭關。　又姓。【潛夫論】蕭氏，殷舊姓也。　又叶音修。【毛詩·古音考】冽彼下泉，浸彼苞蕭。叶下周。【屈原·九歌】風颯颯兮木蕭蕭。叶下憂。◎按《周禮·地官·甸師》蕭茅註：鄭讀所六反，至杜子春始讀爲簫。"}