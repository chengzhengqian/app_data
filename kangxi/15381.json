{"拼音": "dǎo,táo,chóu", "部首": "木", "笔画数": "18", "Unicode": "6AAE", "page": "558", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤徒刀切，音濤。【說文】斷木也。本作𣚑。【左傳·文十八年】顓頊氏有不才子，不可敎訓，天下之民謂之檮杌。　又楚史名。【孟子】楚之檮杌。【韻會】檮杌，惡木，取其記惡以爲戒也。　又瑞獸名。【周語】惠王十五年，內史過曰：商之興也，檮杌次于丕山，其亡也，夷羊在牧。【朱傳】以爲惡獸名。　又無知貌。【郭璞·爾雅序】不揆檮昧。　\n\n又【唐韻】【韻會】直由切【集韻】陳留切【正韻】徐留切，𠀤音稠。剛木也。　又瑞草名。【史記·龜筴傳】上有檮蓍，下有伏龜。　又山名。【前漢·霍去病傳】有檮余山。　又人名。【左傳·文十八年】高陽氏有才子八人，蒼舒隤敳檮戭大臨。　又音儔。【左傳·杜註】檮杌兇頑無儔匹貌。　\n\n又【集韻】覩老切，音倒。【博雅】刺也。　\n\n又【集韻】大到切，音道。【博雅】棺也。\n\n考證：〔【左傳·文十八年】顓頊有不才子，不可敎誨。〕　謹照原文顓頊下增氏字。誨改訓。"}