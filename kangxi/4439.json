{"拼音": "sì", "部首": "囗", "笔画数": "5", "Unicode": "56DB", "page": "216", "volume": "【丑集上】【囗字部】", "notes": "\n\n〔古文〕𦉭【唐韻】【集韻】𠀤息利切，音泗。【說文】囗，四方也。八，別也。囗中八，象四分之形。　\n\n又【玉篇】隂數次三也。【正韻】倍二爲四。【易·繫辭】天一地二，天三地四，天五地六，天七地八，天九地十，五位相得而各有合。【又】兩儀生四象，四象生八卦。　又姓。【正字通】宋有四象，慶元閒知汀州府。　\n\n又【正字通】今官司文移變四作肆，防詐譌𥨥易，非四之本義也。　\n\n又【集韻】息七切，音悉。關中謂四數爲悉。○按《正字通》云平聲音司，引《樂譜》四五讀司烏，不知此特口變易，非四有司音也。《正字通》誤。"}