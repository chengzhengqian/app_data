{"拼音": "shì", "部首": "人", "笔画数": "5", "Unicode": "4ED5", "page": "92", "volume": "【子集中】【人字部】", "notes": "\n\n【唐韻】【韻會】鉏里切【集韻】上史切，𠀤音士。仕宦也。【禮·曲禮】四十曰强而仕。【禮運】仕于公曰臣，仕于家曰僕。　又官名。登仕郞。見【隋書·百官志】。將仕郞，見【韓愈·與于襄陽書】。　又察也。【詩·小雅】弗問弗仕，勿罔君子。【箋】不問而察之，則下民未罔其上矣。　又通事。【詩·大雅】武王豈不仕。【註】仕，事也。　\n\n又【韻補】叶牀舉切，音齟。【易林】伊伯致仕，去桀耕野。執順以傳，反和無咎。野音暑。咎音榘。"}