{"拼音": "yā,yān,yàn", "部首": "厂", "笔画数": "6", "Unicode": "538C", "page": "162", "volume": "【子集下】【厂字部】", "notes": "\n\n【唐韻】於葉切【集韻】【韻會】益涉切，𠀤饜入聲。【說文】笮也。从厂，𤞣聲。【徐曰】笮，鎭也。壓也。一曰伏也。【左傳·昭二十六年】將以厭衆。【前漢·杜鄴傳】折衝厭難。【註】厭者，壓也。鎭壓𡨥難，使之銷靡也。\n\n又【正韻】順從貌。【荀子·儒效篇】天下厭然猶一也。\n\n又【增韻】禳也，當也。【史記·高祖紀】於是因東游以厭之。又合也。【周禮·春官巾車】王后厭翟。【註】次其羽，使相迫也。又損也。【左傳·文二年】及晉處父盟以厭之。【註】厭猶損也。\n\n又【儀禮·鄕飮酒禮】賔厭介入門左。【註】推手曰揖，引手曰厭。【疏】引手曰厭者，以手向身引之。\n\n又【廣韻】惡夢也。\n\n又【集韻】厭次，地名。\n\n又【集韻】或作壓。\n\n又【唐韻】【集韻】【韻會】【正韻】𠀤於豔切，饜去聲。【集韻】足也。【詩·周頌】有厭其傑。【註】厭，受氣足也。【前漢·王莽傳】克厭上帝之心。【註】厭，滿也。\n\n又【韻會】厭，斁也。【詩·葛覃】服之無斁。註：厭也。又通作饜。【禮·曾子問】孔子曰：有隂厭，有陽厭。【註】厭是饜飫之義。\n\n又【唐韻】【集韻】於琰切。【正韻】於檢切，𠀤音掩。【荀子·解蔽篇】厭目而視者，視一以爲兩。\n\n又【正韻】惡也。【論語】天厭之。\n\n又【廣韻】厭，魅也。別作魘。【韓愈·游湘西寺詩】怵惕夢成魘。\n\n又【正韻】與黶同。與掩藏之掩同音。【禮·大學】見君子而后厭然。【註】厭讀爲黶。厭，閉藏貌。\n\n又【集韻】於鹽切，音㤿。同懕。【說文】安也。【詩·小雅】厭厭夜飮。【秦風】厭厭良人。【註】安靜也。\n\n又【正韻】同𤞣。【左傳·昭二十八年】屬厭而已。【杜預註】言小人之腹飽，猶知厭足。\n\n又【集韻】【正韻】𠀤乙甲切，音押。【前漢·劉向傳】抑厭遂退。【註】師古曰：厭，音乙甲反，謂不伸也。\n\n又【荀子·儒效篇】厭旦於牧之野。【註】厭，猶臨也。謂𨻰於將旦之先也。\n\n又【正韻】通作壓。\n\n又【集韻】乙及切，音邑。厭邑，濕意。\n\n又【集韻】鄔感切，音暗。沈溺意。【莊子·逍遙遊】其厭也如緘。"}