{"拼音": "dé,dēng", "部首": "癶", "笔画数": "12", "Unicode": "767B", "page": "784", "volume": "【午集中】【癶字部】", "notes": "\r\n\r\n〔古文〕𤼪𤼷【唐韻】【集韻】【韻會】【正韻】𠀤都騰切，等平聲。【爾雅·釋詁】陞也。【玉篇】上也。進也。【易·明夷】初登于天。【書·堯典】疇咨若時登庸。【左傳·僖九年】王使宰孔賜齊侯胙，下拜登受。【禮·月令】農乃登麥。【周禮·秋官】司民，掌登萬民之數。【前漢·食貨志】進業曰登。【註】進上百工之業也。　\n\r\n又【爾雅·釋詁】成也。【增韻】熟也。【書·泰誓】以登乃辟。【詩·大雅】誕先登于岸。【周禮·地官·小司徒】頒比法于六鄉之大夫，使各登其鄉之眾寡六畜車輦。【註】登，成也。成猶定也。【孟子】五穀不登。【註】登，成熟也。　又尊之曰登。【禮·月令】登龜。【註】龜言登者，尊之也。　\n\r\n又【博雅】登登，眾也。又築牆用力相應聲。【詩·大雅】築之登登。　又登聞鼓院。【宋史·職官志】隷司諫正言，掌受文武官及士民章奏表疏。　又榻登。【釋名】施于大牀之前，小榻之上，所以登牀也。【說文】作毾㲪。　又星名。【晉書·天文志】歲星之精流，爲及登。　又鳳皇朝鳴曰登晨。見【軒轅黃帝記】。　又州名。古萊子國，隋牟州，唐改登州，取文登山而名。　又姓。出南陽，蜀有關中流人，始平登定。　\n\r\n又【集韻】丁鄧切，等去聲。履也。或作蹬。　\n\r\n又【字彙補】東職切，等入聲。【公羊傳·隱五年】公曷爲遠而觀魚，登來之也。【註】登讀言得。齊人名求得爲得來。作登來者，其言大而急，由口授也。　又叶都籠切，音東。【前漢·宣元敘傳】元之二王，孫後大宗。昭而不穆，大命更登。　又叶都郎切，音當。【易林】南山高岡，回隤難登。道里遼遠，行者無糧。　【說文】上車也。从癶豆，象登車形。【集韻】或作僜。【字彙】登與豆豋之豋，从月从又者別。"}