{"拼音": "jiǎo", "部首": "金", "笔画数": "11", "Unicode": "94F0", "page": "1303", "volume": "【戌集上】【金字部】", "notes": "\r\n\r\n【廣韻】【韻會】𠀤古巧切，音絞。【玉篇】釘鉸。【釋名】鏑，敵也。齊謂之鏃，關西謂之釘鉸，今凡刀柄鞍首，皆有釘鉸。　\n\r\n又【廣韻】鉸刀。【六書故】交刃刀也。利以翦。【李賀·五粒小松歌】綠波浸葉滿濃光，細束龍髥鉸刀翦。【註】束龍髥，形容松葉之齊，如刀翦截也。鉸，卽今婦功縫人所用者。俗呼翦刀。　\n\r\n又【廣韻】古肴切，音交。義同。　\n\r\n又【廣韻】古孝切【韻會】【正韻】居效切，𠀤音敎。義同。　\n\r\n又【類篇】以金飾器也。【顏延之·赭白馬賦】寶鉸星纏。【註】鉸，裝飾也。"}