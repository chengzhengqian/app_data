{"拼音": "cǒu,cù,qū,qù,zōu", "部首": "走", "笔画数": "15", "Unicode": "8DA3", "page": "1218", "volume": "【酉集中】【走字部】", "notes": "\r\n\r\n【廣韻】【集韻】【韻會】𠀤七句切，音娶。【說文】疾也。【博雅】遽也。【廣韻】趣向。【易·繫辭】變通者，趣時者也。【詩·大雅】左右趣之。【音義】趣，七喻反。【傳】趣，趍也。【箋】左右之諸臣，皆促疾於事。【朱傳】趣之，趣向也。　\n\r\n又【孝經序】會五經之指趣。　\n\r\n又【梵書】蚊蚋小蟲之屬名諸趣。　\n\r\n又【集韻】【韻會】𠀤此苟切，音㔌。【書·立政】趣馬。【傳】趣，七口反。掌馬之官。【詩·小雅】蹶維趣馬。【箋】掌王馬之政。【疏】七走反。【周禮·夏官·趣馬註】趣馬，趣養馬者也。　\n\r\n又【集韻】趨玉切，音促。【禮·月令】乃趣獄𠛬。【史記·項羽紀】數使使趣齊兵。　\n\r\n又【前漢·灌夫傳】局趣效轅下駒。【註】應劭曰：局趣，䠞小貌。　\n\r\n又【廣韻】側九切。與棷同。夜戒守有所擊也。　\n\r\n又【集韻】將侯切，音陬。義同。　又與趨通。【禮·月令】命有司趣民收斂。【釋文】本又作趋，音促。【周禮·地官·縣正】趨其稼事而賞罰之。【釋文】趨本又作趣，音促。　\n\r\n又【韻補】叶千𠋫切，意也。【張衡·東京賦】奢不及侈，儉而不陋。規遵王度，動中得趣。李善本作趍，音同。\n\r\n考證：〔【周禮·地官·縣正】趣其稼事，而賞罰之。〕　謹照原文趣改趨。"}