{"拼音": "luán", "部首": "鳥", "笔画数": "11", "Unicode": "9E3E", "page": "1505", "volume": "【亥集中】【鳥字部】", "notes": "\r\n\r\n【廣韻】落官切【集韻】【韻會】盧丸切【正韻】盧官切，𠀤音鑾。神鳥也，赤神之精，鳳凰之佐，雞身赤毛，色備五采，鳴中五音，出女牀山。【山海經】女牀山有鳥，狀如翟而五彩文，名曰鸞。見則天下安寧。\n\r\n又【洽聞記】蔡衡曰：多赤色者鳳，多靑色者鸞。【李賀詩】銅鏡立靑鸞。又鸞鈴。【詩·小雅】和鸞雝雝。【毛傳】在軾曰和，在鑣曰鸞。【左傳·桓二年】鍚鸞和鈴，昭其聲也。【杜註】鍚在馬額，鸞在鑣，和在衡，鈴在旂，動皆有聲。【埤雅】鸞鳥，雌曰和，雄曰鸞。禮云：在輿則聞鸞和之聲，蓋取諸此。古時鸞輿順動，此鳥飛集車上，雄鳴於前，雌應於後。又鸞刀。【詩·小雅】執其鸞刀。【毛傳】刀有鸞者，言割中節也。【疏】鸞鈴之刀，鸞卽鈴也。刀環有鈴，其聲中節。又作鑾。【古今注】玉輅衡上金雀，若朱鳥也。口銜鈴，鈴謂之鑾。或謂朱鳥鑾也。鸞口銜鈴，故謂之鑾。又鸞鳥，縣名。【後漢·郡國志】屬武威郡，卽今涼州昌松縣北。又叶閭員切，音連。【陸璣羅敷歌】赴曲迅驚鴻，蹈節如集鸞，綺態隨緣變，沈姿無乏源。"}