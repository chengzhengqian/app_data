{"拼音": "zhuān", "部首": "寸", "笔画数": "4", "Unicode": "4E13", "page": "295", "volume": "【寅集上】【寸字部】", "notes": "\n\n〔古文〕𠧡𠧢𡵏【唐韻】職緣切【集韻】朱遄切【正韻】朱緣切，𠀤音磚。【說文】六寸簿也。从寸叀聲。【徐曰】簿，文簿也。【廣韻】壹也，誠也。【增韻】純篤也。【易·繫辭】夫乾，其靜也專。【孟子】不專心致志，則不得也。　又獨也。【書·說命】罔俾阿衡，專美有商。\n\n又【左傳·昭十二年】子革對曰是四國者，專足畏也。　又擅也，自是也。【中庸】賤而好自專。【禮·坊記】父母在，饋獻不及車馬，示不敢專也。\n\n又【左傳·桓十五年】祭仲專，鄭伯患之。　又姓。吳人專諸。　\n\n又【集韻】徒官切，音團。聚也。【周禮·地官·大司徒】其民專而長。　又叶陟鄰切，音珍。【古詩爲焦仲卿妻作】奉事循公姥，進止敢自專。晝夜勤作息，伶俜縈苦辛。　【韻會】通作顓剸。【正字通】專叀通。\n\n考證：〔【左傳·昭三年】是四國者，專足畏也。况加之以楚。〕　謹按况加之以楚文義未了，年分亦誤。謹改昭十二年子革對曰是四國者，專足畏也。"}