{"拼音": "méi", "部首": "女", "笔画数": "12", "Unicode": "5A92", "page": "266", "volume": "【丑集下】【女字部】", "notes": "\n\n【廣韻】莫杯切【集韻】【韻會】謨杯切，𠀤音枚。【說文】謀也。謀合二姓，以成昏媾也。【路史】女媧佐大昊，禱于神，祈爲女婦，正姓𡚼職昏，因是曰神媒。【詩·衞風】匪我愆期，子無良媒。【禮·曲禮】男女非有行媒，不相知名。【周禮·地官】媒氏掌萬民之判。　又凡相因而至亦曰媒。【文中子·魏相篇】聞謗而怒者，讒之囮也。見譽而喜者，佞之媒也。　又龍媒，駿馬也。【前漢·禮樂志】天馬徠龍之媒。【杜甫詩】有能市駿骨，莫恨少龍媒。　又齊人名麴餠曰媒。【前漢·可馬遷傳】媒孽其短。【孟康曰】媒，酒酵也。孽，麴也。謂釀成其罪也。　\n\n又【集韻】【正韻】𠀤莫佩切，音妹。媒媒，卽昧昧也。【莊子·知北遊】媒媒晦晦，無心而不可與謀。　\n\n又【集韻】彌登切，音瞢。義同。　又莫貝切，音昧。貪也。　又叶市朱切，音殊。【焦氏·易林】塗行破車，醜女無媒。莫適爲偶，孤困獨居。　又叶莫浮切，音謀。【𨻰琳·止欲賦】惟今夕之何夕兮，我獨無此良媒。雲漢倬以昭回兮，天水混而光流。"}