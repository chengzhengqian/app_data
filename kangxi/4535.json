{"拼音": "pǔ,pò", "部首": "囗", "笔画数": "10", "Unicode": "5703", "page": "218", "volume": "【丑集上】【囗字部】", "notes": "\n\n【唐韻】博古切【集韻】彼五切，𠀤音補。【說文】種菜曰圃。【周禮·天官·大宰】九職，二曰園圃，毓草木。【註】樹果蓏曰圃，園其樊也。\n\n又【地官·場人】掌國之場圃，而樹之果蓏珍異之物，以時斂而藏之。【疏】場圃連言同地耳。春夏爲圃，秋冬爲場也。\n\n又【地官·閭師】任圃，以樹事責草木。【註】任，使也。園圃毓草木，故還使貢草木也。　\n\n又【周禮·夏官·職方氏】河南曰豫州，其澤藪曰圃田。【註】圃田在中牟。【後漢·郡國志】中牟縣有圃田澤。○按圃田，卽詩所謂甫草是也，在周東都畿內，後爲鄭地。　又藉圃，蒲圃，𠀤地名。【左傳·哀十七年】衞侯爲虎，幄于藉圃。\n\n又【襄四年】季孫樹六檟于蒲圃東門之外。　\n\n又【何晏·景福殿賦】建以永寧安昌臨圃。【註】皆殿名也。　又縣圃，山名。【楚辭·天問】崑崙縣圃，其尻安在。\n\n又【揚雄·甘泉賦】配帝居之縣圃兮，象太乙之威神。【註】縣圃在崑崙山，天帝所居。亦作𤣥圃。【穆天子傳】銘迹於𤣥圃之上，以詔後世。【庾信·馬射賦】周王𤣥圃之前，猶驂八駿。　\n\n又【唐韻】【集韻】𠀤博故切，音布【屈原·離騷】朝發軔於蒼梧兮，夕余至乎懸圃。欲少留此靈瑣兮，日忽忽其將暮。　【集韻】或省作甫。別作𡇊。"}