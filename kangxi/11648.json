{"拼音": "gǒng", "部首": "手", "笔画数": "9", "Unicode": "62F1", "page": "428", "volume": "【卯集中】【手字部】", "notes": "\n\n【唐韻】【正韻】居竦切【集韻】【韻會】古勇切，𠀤音鞏。【說文】斂手也。【徐曰】兩手大指相拄也。【書·武成】垂拱而天下治。【註】垂衣拱手也。【禮·玉藻】凡侍於君垂拱。【疏】沓手也。身俯則宜手沓而下垂也。　\n\n又【爾雅·釋詁】執也。【註】兩手合持爲拱。【左傳·僖三十二年】爾墓之木拱矣。　又拱翊，環衞也。　又與珙通。大璧也。【左傳·襄二十八年】與我其拱璧。　又州名。漢𨻰留郡，宋置拱州。　又姓。明景泰進士拱廷臣。　\n\n又【集韻】居容切，音恭。左傳，拱璧。徐邈讀。　又居用切，供去聲。亦斂手也。　又渠竹切，音𩣽。【廣雅】法也。◎按屋韻渠竹切，與沃韻渠玉切相近，讀者宜細分。　或省作共。"}