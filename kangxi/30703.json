{"拼音": "chuāng,cōng", "部首": "艸", "笔画数": "12", "Unicode": "8471", "page": "1046", "volume": "【申集上】【艸字部】", "notes": "\r\n\r\n〔古文〕蔥【唐韻】【正韻】倉紅切【集韻】【韻會】麤叢切，𠀤音聰。【說文】菜也。【本草】蔥从悤，外直中空，有悤通之象也。【禮·內則】膾春用蔥。　又劒名。【荀子·性惡篇】桓公之蔥。　\n\r\n又【爾雅·釋器】靑謂之蔥。【詩·小雅】有瑲蔥珩。【註】蔥，蒼也。【禮·玉藻】三命赤韍蔥衡。　又山名。【後漢·章帝紀註】蔥嶺，在燉煌西，其山高大多蔥。　\n\r\n又【韻會】氣通達也。【方氏禮記解註】氣達爲蔥。【後漢·光武紀】望見舂陵，郭唶曰：氣佳哉，鬱鬱蔥蔥然。　\n\r\n又【集韻】初江切，音窻。【左傳·定九年】陽虎載蔥靈，寢于其中而逃。【註】蔥靈，輜車名。　\n\r\n又【韻補】叶千剛切，音倉。【黃庭經】五色雲氣紛靑蔥，閉目內𦕎自相望。　【玉篇】俗作䓗。【五經文字】作葱。\n\r\n（蔥）【集韻】葱古作蔥。註詳九畫。"}