{"拼音": "jiàn", "部首": "廴", "笔画数": "8", "Unicode": "5EFA", "page": "353", "volume": "【寅集下】【廴字部】", "notes": "\n\n【唐韻】【集韻】【韻會】𠀤居萬切，犍去聲。【說文】立朝律也。【書·洪範】建用皇極。　\n\n又【玉篇】豎立也。【韻會】置也。【易·比卦】先王以建萬國，親諸侯。　\n\n又【廣韻】木名。在弱水，直上百仞，無枝。　又星名。【禮·月令】仲春之月，旦建星中。【註】建星在斗上。【史記·天官書】建星者，旗也。【註】建六星在斗北，臨黃道，天之都關也。　又州名。【韻會】本吳建安郡，唐立建州。　又姓。【廣韻】楚王子建之後。【前漢·元后傳】有建公。　\n\n又【集韻】【韻會】𠀤紀偃切，犍上聲。【集韻】覆也。【史記·高帝紀】猶居高屋之上，建瓴水也。【註】居高屋而翻瓴水，言向下之勢易也。　又與鍵通。【禮·樂記】倒載干戈，包之以虎皮，名之曰建櫜。【註】建，讀爲鍵。"}