{"拼音": "míng", "部首": "虫", "笔画数": "16", "Unicode": "879F", "page": "1093", "volume": "【申集中】【虫字部】", "notes": "\r\n\r\n【唐韻】莫經切【集韻】【韻會】忙經切，𠀤音冥。【玉篇】食苗心蟲也。【說文】吏冥冥犯法卽生螟。【詩·小雅】去其螟螣，及其蟊賊。【疏】李巡云：言其姦，冥冥難知也。陸璣云：螟似虸蚄而頭不赤。【春秋·隱五年】螟。【前漢·武帝紀】元光五年八月，螟。互詳螣字註。　又焦螟。【列子·湯問篇】江浦之閒生麼蟲，其名曰焦螟，羣飛而集于蚊睫。　又螟蛉。詳蛉字註。\n\r\n考證：〔【詩·小雅】去其螟螣……【疏】陸璣云：螟似虸蚄。〕　謹照原文虸改虸。〔【列子·殷湯篇】〕　謹照原書改湯問篇。"}