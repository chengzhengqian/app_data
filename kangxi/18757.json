{"拼音": "qián,shān,shǎn,tiàn", "部首": "火", "笔画数": "13", "Unicode": "7154", "page": "676", "volume": "【巳集中】【火字部】", "notes": "\n\n【廣韻】【集韻】𠀤他念切，音㮇。【玉篇】火光也。【集韻】本作𦧡。　\n\n又【唐韻】【集韻】𠀤舒贍切，音閃。【說文】火行也。【集韻】或作炶熌。　\n\n又【集韻】以贍切，音豔。義同。　\n\n又【廣韻】【集韻】𠀤胡甘切，音酣。【廣韻】火上行貌。同炶。【集韻】或作𤊼。　\n\n又【集韻】徐廉切，音䕭。本作燅。或作爓燖燂。詳燅字註。　\n\n又【集韻】慈鹽切，音潛。本作燖。或作爓。詳燖字註。【楚辭·大招】炙鴰烝鳧煔鶉敶只。【朱註】煔音潛。爚也。　\n\n又【集韻】思廉切，音銛。木名。　\n\n又【集韻】師銜切，音衫。義同。　\n\n又【爾雅·釋木】柀煔。【註】煔似松，生江南，可以爲船作柱，埋之不腐。【疏】柀，一名煔。俗作杉。【釋文】煔音杉。【集韻】或作杉。【正字通】爾雅本作檆。俗本譌作煔。◎按木名似應从木作檆，今作煔者，省文也。"}