{"拼音": "shòu", "部首": "糸", "笔画数": "14", "Unicode": "7DAC", "page": "927", "volume": "【未集中】【糸字部】", "notes": "\r\n\r\n【廣韻】殖酉切【集韻】【韻會】【正韻】是酉切，𠀤音受。【說文】綬韍，維也。【玉篇】綬，組也，綸紱也。【急就篇註】綬，受也，所以承受印環也。亦謂之璲。【後漢·輿服志】韍佩旣廢，秦乃以采組，連結於璲，光明章表，轉相結受，故謂之綬。【漢官儀】綬，長一尺二寸，法十二月，廣三尺，法天地人也。　\n\r\n又【周禮·天官】幕人掌帷幕幄帟綬之事。【註】綬，組綬，所以繫帷也。　\n\r\n又【廣韻】【集韻】【韻會】【正韻】𠀤承呪切，音授。義同。"}