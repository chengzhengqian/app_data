{"拼音": "bù,pǒu", "部首": "瓦", "笔画数": "12", "Unicode": "74FF", "page": "749", "volume": "【午集上】【瓦字部】", "notes": "\r\n\r\n【唐韻】蒲口切【集韻】薄口切【正韻】普厚切，𠀤音部。【說文】甂也。【廣韻】瓿甊，瓦甖。【五音集韻】瓿甊，小甖。【正韻】甒也。甒卽罌也。【爾雅·釋器】甌瓿謂之瓵。【註】瓿甊，小甖。【博雅】瓿，缶也。又甁也。【揚子·方言】河汾之閒其大者謂之甀，其中者謂之瓿甊。【戰國策】夫鼎者非效壷醯醬瓿耳。【註】瓿甂也。【前漢·揚雄傳】吾恐後人用覆醬瓿也。【註】師古曰：瓿，小甖也。　又銅瓿，以盛醯醢臡醬。【博古圖】周方斜瓿，肩作電形，類古文𦥔字，環腹象雷文，如盤絲髮，微起乳形。中作黃目狀。又魚瓿，肩腹閒飾以魚形。又蟠虬瓿二，饕餮瓿四，皆周制。　\n\r\n又【廣韻】防無切【集韻】【韻會】馮無切，𠀤音扶。\n\r\n又【集韻】蒲侯切，音捊。\n\r\n又【正韻】薄胡切，音蒲。義𠀤同。"}