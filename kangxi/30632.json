{"拼音": "tú,tù", "部首": "艸", "笔画数": "11", "Unicode": "83DF", "page": "1038", "volume": "【申集上】【艸字部】", "notes": "\r\n\r\n【唐韻】湯故切，音兔。【玉篇】菟絲，草名。【山海經註】菟丘，菟絲也。　\n\r\n又【爾雅·釋草】蔩，菟瓜。【註】菟瓜似土瓜。　\n\r\n又【本草】菟葵，苗如石龍芮而葉光澤，花白似梅。　\n\r\n又【急就篇註】伏苓一名伏菟。　又與兔通。【楚辭·天問】厥利惟何，而顧菟在腹。【前漢·賈山傳】上覆飛鳥，下不見伏菟。　\n\r\n又【集韻】同都切，音徒。楚人謂虎爲於菟。　\n\r\n又【韻會】飛菟，神馬名。　\n\r\n又【左傳·隱十一年】使營菟裘，吾將老焉。【註】菟裘，在泰山梁父縣南，魯邑也。【前漢·地理志】𤣥菟郡。　\n\r\n又【潛夫論】菟裘，嬴姓也。"}