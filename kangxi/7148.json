{"拼音": "jiāng,jiàng,qiāng", "部首": "寸", "笔画数": "9", "Unicode": "5C06", "page": "294", "volume": "【寅集上】【寸字部】", "notes": "\n\n〔古文〕𢪇【廣韻】卽良切【集韻】【韻會】【正韻】資良切，𠀤音漿。【說文】本將帥字。一曰有漸之辭。【蘇林曰】將，甫始之辭。【易·繫辭】是以君子將有爲也，將有行也。\n\n又【公羊傳·莊三十二年】君親無將，將而誅焉。【師古註】將有其意也。　又抑然之辭。【楚辭·卜居】寧誅鋤草茆以力耕乎，將遊大人以成名乎。　又且也。【詩·小雅】將安將樂。　\n\n又【廣韻】養也。【詩·小雅】不遑將父。　又助也。【史記·司馬相如傳】補過將美。　又送也。【詩·召南】百兩將之。【邶風】之子于歸，遠于將之。　又大也。【詩·小雅】亦孔之將。【商頌】我受命溥將。　又承也，奉也，行也。【詩·商頌】湯孫之將。【書·胤征】今予以爾有衆，奉將天罰。【註】將，行也。　\n\n又【增韻】賚也，持也，與偕也。【正韻】扶持也。【詩·小雅】無將大車。【左傳·莊二十一年】鄭伯將王，自圉門入。　又進也。【詩·周頌】日就月將。　又從也，隨也。【前漢·郊祀歌】九夷賔將。　\n\n又【詩·小雅】鮮我方將。【註】壯也。　\n\n又【楚辭·九辯】恐余壽之弗將。【註】長也。　\n\n又【詩·大雅】在渭之將。【註】側也。　又去也。【荀子·賦論篇】時幾將矣。【註】言時事已去，不可復也。　又姓。後趙常山太守將容。　又干將，古劒工。【張揖曰】韓王劒師名，今名劒曰干將。　\n\n又【集韻】【正韻】千羊切【韻會】七羊切，𠀤音鏘。請也，幾願辭也。【詩·衛風】將子無怒。【小雅】將伯助予。　又聲也。【詩·鄭風】佩玉將將。　又嚴正貌。【詩·大雅】應門將將。　又集也。【詩·周頌】磬筦將將。　\n\n又【唐韻】卽諒切【韻會】【正韻】子諒切，𠀤音醬。【廣韻】將帥也。【增韻】將之也。【禮·記註】方氏曰：才足以將物而勝之之謂將，智足以帥物而先之之謂帥。　又叶卽兩切，音獎。【詩·大雅】天不我將。叶下往。"}