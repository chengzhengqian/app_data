{"拼音": "huái", "部首": "木", "笔画数": "13", "Unicode": "69D0", "page": "546", "volume": "【辰集中】【木字部】", "notes": "\n\n【唐韻】戸乖切【集韻】【韻會】乎乖切，𠀤音懷。【說文】木也。【周禮·秋官】面三槐三公位焉。【註】槐之言懷也。懷來遠人於此，欲與之謀。【爾雅·釋木】櫰槐，大葉而黑，守宮槐葉晝聶宵炕。【藝文類聚】槐，季春五日而兔目，十日而鼠耳，更旬而始規，二旬而葉成。　\n\n又【春秋·說題辭】槐者，虛星之精。　\n\n又【周禮·夏官·司爟註】秋取槐檀之火。　又槐里，地名。【前漢·地理志】屬右扶風。　又水名。【山海經】敦與之山，槐水出焉。　又孟槐，獸名。【山海經】譙明之山有獸，狀如貆，赤毫，曰孟槐。　又姓。【統譜】望出廣漢。唐槐承榮、槐公儉。　\n\n又【集韻】【韻會】胡隈切【正韻】胡瑰切，𠀤音回。【說文】守宮也。【春秋元命苞】樹槐，聽訟其下。【註】槐之言歸也，情見歸實也。　\n\n又【韻會】桃槐，西域國名。又琅槐，千乘郡縣名。"}