{"拼音": "huán", "部首": "木", "笔画数": "10", "Unicode": "6853", "page": "526", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤胡官切，音丸。【說文】郵亭表也。【徐曰】表雙立爲桓。漢法，亭表四角建大木，貫以方板，名曰桓表，縣所治兩邊各一。【前漢·尹賞傳】葬寺門桓東。　又斲木如石𥓓四植謂之桓，以下棺也。【禮·檀弓】三家視桓楹。　\n\n又【周禮·春官】公執桓圭。　又桓桓，武貌。【書·牧誓】尚桓桓。【詩·魯頌】桓桓于征。　又盤桓，難進貌。【易·屯卦】盤桓利居貞。　又水名。【書·禹貢】西傾因桓是來。　\n\n又【諡法】辟土服遠，克敬勤民，皆曰桓。　\n\n又【方言】桓，憂也。　又木名。【郭璞云】葉似柳，子似楝。【玉篇】皮黃白色。【山海經】袟周之山木多桓。　\n\n又【酉陽雜俎】無患木，一名桓。　又盤桓，髻名。【古今註】長安婦人好爲盤桓髻。　又姓。【姓苑】望出譙郡，漢有桓榮。　又叶敕倫切，音櫄。【漢高彪詩】古之君子，卽戎忘身。明其果毅，尚其桓桓。　又叶王權切，音圓。【陶潛·歸去來辭】雲無心以出岫，鳥倦飛而知還。景翳翳以將入，撫孤松以盤桓。還音旋。\n\n考證：〔【禮·王制】三家視桓楹。〕　謹照原書王制改檀弓。〔【書·武成】尚桓桓。〕　謹照原書武成改牧誓。〔【方言】桓桓，憂也。〕　謹照原文省一桓字。"}