{"拼音": "guā,guǒ,luó,wō", "部首": "虫", "笔画数": "14", "Unicode": "8778", "page": "1091", "volume": "【申集中】【虫字部】", "notes": "\r\n\r\n【唐韻】【韻會】【正韻】𠀤古華切，音瓜。【說文】蝸蠃也。【爾雅·釋魚】蚹蠃，螔蝓。【註】卽蝸牛也。【疏】按《本草》陶註云：生山中及人家，頭形似蛣蝓，但背負殻爾。【古今注】蝸牛，陵螺也。殻如小螺，熱則自懸葉下。野人結圓舍如蝸牛之殻，故曰蝸舍，蝸殻宛轉有文章。【莊子·則陽篇】有國于蝸牛之左角者曰觸氏，有國于蝸牛之右角者曰蠻氏。【郭璞·江賦】鸚螺𧐗蝸。　\n\r\n又【韻會】公蛙切，音騧。與媧通。【禮·明堂位】女蝸之笙簧。　又古禾切，音戈。《莊子》郭象註讀戈。\n\r\n考證：〔【爾雅·釋蟲】蚹蠃，螔蝓。〕　謹照原書釋蟲改釋魚。"}