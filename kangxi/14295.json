{"拼音": "zhè", "部首": "木", "笔画数": "9", "Unicode": "67D8", "page": "519", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤之夜切，音蔗。【說文】桑屬。【蠶書】柘葉飼蠶爲絲，中琴瑟絃，淸響勝凡絲。　\n\n又【周禮·考工記】弓人取幹之道，柘爲上。　\n\n又【禮·投壷】矢以柘若棘，毋去其皮。　\n\n又【本草】其本染黃赤色，謂之柘黃，天子服。　\n\n又【崔豹·古今註】桑實曰葚，柘實曰佳。　又奴柘。【本草·陳藏器曰】似柘，節有刺，冬不彫。　\n\n又【南方草木狀】諸柘，一曰甘蔗。【宋玉·招䰟】胹龞炮羔，有柘漿些。　又縣名。【前漢·地理志】屬淮陽郡。　又山名。【山海經】松山之北有柘山。　又姓。【統譜】春秋柘稽，漢柘溫舒。　\n\n又【唐韻古音】之怒切。【詩·大雅】攘之剔之，其檿其柘。帝遷明德，串夷載路。"}