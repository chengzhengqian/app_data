{"拼音": "yì", "部首": "廾", "笔画数": "9", "Unicode": "5F08", "page": "354", "volume": "【寅集下】【廾字部】", "notes": "\n\n【唐韻】羊益切【集韻】【韻會】【正韻】夷益切，𠀤音亦。【說文】圍棋也。从廾亦聲。【論語】不有博弈者乎。【左傳·襄二十五年】弈者，舉棋不定，不勝其耦。【註】弈，圍棋也。【疏】《方言》云：圍棋謂之弈。自關東齊魯之閒皆謂之弈，蓋此戲名之曰弈。故說文弈从廾，言竦兩手而執之。孟子言弈秋善弈，秋自以善弈而著名也。棋者，所執之子，以子圍而相殺，故謂之圍棋。沈氏云：圍棋稱弈，取落弈之義也。　\n\n又【廣韻】美貌。【廣雅】弈，容也。　又帳也。【汲冢周書】解墠上帳赤弈隂羽。◎按《說文》奕、弈二字音同義異。俗與奕通用，非。互詳大部奕字註。"}