{"拼音": "shǐ", "部首": "口", "笔画数": "5", "Unicode": "53F2", "page": "173", "volume": "【丑集上】【口字部】", "notes": "\n\n〔古文〕㕜【唐韻】疎士切【集韻】【韻會】爽士切【正韻】師止切，𠀤音使。【說文】記事者也。【玉篇】掌書之官也。【世本】黃帝始立史官，倉頡沮誦居其職。【書·立政】周公若曰：太史司𡨥蘇公，式敬爾繇獄，以長我王國。【詩·小雅】旣立之監，或佐之史。【禮·曲禮】史載筆，士載言。\n\n又【玉藻】動則左史書之，言則右史書之。　\n\n又【周禮·天官·宰夫】八職，五曰府，掌官契以治藏，六曰史，掌官書以贊治。○按《周禮》凡官屬皆有府史。　\n\n又【周禮·天官】女史掌王后之禮職。【春官】大史掌建邦之六典，小史掌邦國之志，內史掌王之八枋之灋，外史掌書外令。　又御史，長史，刺史，𠀤漢官名。　又太史，九河之一。【爾雅·釋水】太史。【疏】李巡云：禹大使徒衆，通其水道，故曰太史。　又姓。【廣韻】周卿，史佚之後，出建康。\n\n又【廣韻】漢複姓，五氏：世本衞有史朝朱駒，漢書藝文志有靑史氏著書，又有新豐令王史音，吳有東萊太守太史慈，晉有東萊侯史光。　又叶疎土切。【易林】重黎祖後，司馬大史。陵氏之災，罹宮悲苦。【說文】本作㕜。从又持中。中，正也。"}