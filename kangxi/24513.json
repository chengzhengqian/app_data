{"拼音": "shuì,tuàn,tuì,tuō", "部首": "禾", "笔画数": "12", "Unicode": "7A05", "page": "853", "volume": "【午集下】【禾字部】", "notes": "\r\n\r\n【廣韻】舒芮切【集韻】【韻會】【正韻】輸芮切，𠀤音帨。【說文】租也。【廣韻】斂也。【禮·王制】古者公田藉而不稅。【春秋·宣十五年】初稅畝。【周禮·天官·司書】凡稅斂，掌事者受法焉。【前漢·食貨志】有賦有稅。稅謂公田什一，及工商虞衡之入也。賦共車馬甲兵，士徒之役，充實府庫，賜予之用。稅給郊社宗廟百神之祀，天子奉養，百官祿食，庶事之費。　\n\r\n又【爾雅·釋詁】稅，舍也。【註】舍，放置。【史記·李斯傳】我未知所稅駕。【註】稅駕，猶解駕，言休息也。　\n\r\n又【韻會】以物遺人曰稅。【禮·檀弓】未仕者不稅人，如稅人則以父兄之命。【註】謂遺人。　又姓。【盛弘之荆州記】建州信陵縣有稅氏。千家姓云：河閒人。宋有進士稅挺。　又與說通。【詩·鄘風】說于農郊。【註】說，本或作稅。毛云：舍也。　\n\r\n又【集韻】【韻會】𠀤吐外切，音駾。【禮·檀弓】曾子曰：小功不稅，則是遠兄弟終無服也，而可乎。【註】日月已過，聞喪而服曰稅。\n\r\n又【服問】大功之葛，以有本爲稅。【註】稅，變易也。　\n\r\n又【集韻】吐玩切，音彖。【禮·雜記】夫人稅衣揄狄。【疏】稅謂黑衣也。　\n\r\n又【集韻】他括切，音脫。【左傳·成九年】晉侯見鐘儀，問之，有司對曰：鄭人所獻楚囚也。使稅之。【註】稅，解也。　\n\r\n又【集韻】輸𤑔切，音說。田賦也。　又與悅通。【史記·禮書】凡禮始乎脫，成乎文，終乎稅。【註】稅作悅，言禮終卒和悅人情。　亦與襚通。【史記·陸賈傳】平原君朱建母喪，辟陽侯乃奉百金往稅。【註】稅，贈終服也。　又叶大𤑔切，音耋。【王筠詩】九沸翻成緩，六輔良爲切。烟霞幸易親，龜紐詎難稅。\n\r\n考證：〔【詩·衞風】說于農郊。〕　謹照原文衞風改鄘風。"}