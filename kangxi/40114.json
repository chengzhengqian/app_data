{"拼音": "zhōng", "部首": "金", "笔画数": "14", "Unicode": "953A", "page": "1316", "volume": "【戌集上】【金字部】", "notes": "\r\n\r\n【唐韻】職容切【集韻】【韻會】諸容切，𠀤音鐘。【說文】酒器也。【孔叢子·儒服篇】堯舜千鍾，孔子百觚。【正字通】壷屬。漢大官銅鍾，卽壷也。俗謂酒巵。【晉書·崔洪傳】洪性儉，屛遠珠玉，汝南王亮以琉璃鍾行酒，洪不執。　\n\r\n又【玉篇】聚也。【左傳·昭二十一年】天子省風以作樂，器以鍾之。【註】鍾，聚也。以器聚音。\n\r\n又【二十八年】天鍾美於是。【晉書·王戎傳】然則情之所鍾，正在我輩。　\n\r\n又【正字通】天所賦予亦曰鍾。【曹植詩】經危履險阻，未知命所鍾。【鮑照詩】去來今何道，未知生所鍾。　\n\r\n又【廣韻】當也。　又重也。【周禮·冬官考工記】鍾氏染羽。【註】鍾，重也。染色欲其深重，羽以飾王后之車及旌旂也。　又量名。【左傳·襄二十九年】餼國人粟，戸一鍾。【註】六斛四斗曰鍾。【前漢·食貨志】穀糴千鍾。\n\r\n又【小爾雅】二缶謂之鍾。【註】八斛也。\n\r\n又【淮南子·要略篇】一朝用三千鍾贛。【註】鍾，十斛。　又地名。【春秋·成十四年】會吳于鍾離。【註】鍾離，楚邑淮南縣。【左傳·昭六年】吳人敗其師于房鍾。【註】房鍾，吳地。【史記·王子侯者年表】千鍾侯劉搖。　又縣名。【前漢·地理志】江夏郡鍾武縣。　又國名。【左傳·昭二十七年】吳公子燭庸奔鍾吾。【註】鍾吾，小國。　又官名。【前漢·百官公卿表】水衡都尉屬官，有鍾官令丞。【註】鍾官，主鑄錢官也。【後漢·隗囂傳】坐挾銅炭，沒入鍾官。　又姓。【左傳·定四年】鍾建負季芉。【註】鍾建，楚大夫。又鍾離，複姓。【五音集韻】世本云：與秦同祖，其後因封爲姓。　又琴名。【前漢·王褒傳】雖伯牙操遞鍾。【註】臣瓚曰：楚辭九思云：奏伯牙之號鍾。號鍾，琴名也。馬融長笛賦曰：號鍾高調。伯牙以善鼓琴，不聞說能擊鍾也。晉灼曰：遞音遞送之遞，二十四鍾，各有節奏，擊之不常，故曰遞。師古曰：琴名是也。字旣作遞，則與楚辭不同，不得卽讀爲號，當依晉音耳。　又龍鍾。竹名。產羅浮山。【韓愈詩】東野不得官，白首誇龍鍾。【丹鉛錄】龍鍾，似竹搖曳不自持也。【杜弼·爲侯景檄梁文】龍鍾稚子。【蘇氏演義】龍鍾，謂不翹舉，如䰐鬖拉搭之類。【荀子·議兵篇】隴種而退。【註】遺失貌如隴之種物。【正字通】龍鍾卽隴種二字聲之轉。或又作儱偅。【盧仝詩】作躘蹱。　又垂淚貌。【琴操·退怨歌】空山欷歔涕龍鍾。　又與鐘通。【正字通】說文鍾，酒器。从金重聲，職容切。鐘，樂器，秋分之音，物穜成，童聲，職茸切。分爲二，泥。漢志黃鐘，周禮作鍾。詩鐘鼓亦作鍾。古二字通用。　\n\r\n又【集韻】朱用切，音種。【字林】酒器也。一曰樂器。　\n\r\n又【韻補】叶諸良切，音章。【蜀昭烈帝贊】皇帝遺植，爰兹八方。別自中山，靈精是鍾。"}