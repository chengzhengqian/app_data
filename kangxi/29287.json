{"拼音": "fán", "部首": "肉", "笔画数": "16", "Unicode": "81B0", "page": "994", "volume": "【未集下】【肉字部】", "notes": "\r\n\r\n【集韻】符袁切【正韻】符艱切，𠀤音煩。【說文】宗廟火熟肉。春秋傳，天子有事，㸋焉以饋同姓諸侯。或从肉。【玉篇】膰，肝也。【穀梁傳·定十四年】脤者何也。俎實也，祭肉也。生曰脤，熟曰膰。【史記·周本紀】顯王致文武胙於秦孝公。【註】胙，膰肉也。\n\r\n又【孔子·世家】如致膰乎大夫。【註】膰，祭肉。【後漢劉長卿妻傳】縣邑有祀，必膰焉。【註】膰，祭餘肉也。　又與燔通。【左傳·襄二十二年與執燔焉釋文】燔，亦作膰。【穀梁傳·定十四年】熟曰膰。【釋文】本作燔。　\n\r\n又【集韻】蒲官切，音槃。大腹也。　又蒲波切，音婆。義同。"}