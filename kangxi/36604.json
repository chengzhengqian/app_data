{"拼音": "jiū,jiǔ,jiù", "部首": "走", "笔画数": "9", "Unicode": "8D73", "page": "1215", "volume": "【酉集中】【走字部】", "notes": "\r\n\r\n【廣韻】居黝切【集韻】【韻會】吉酉切【正韻】舉有切，𠀤音糾。【說文】輕勁有才力也。【爾雅·釋訓】赳赳，武也。【註】果毅之貌。【詩·周南】赳赳武夫。【朱傳】武貌。　\n\r\n又【集韻】居虬切，音樛。義同。或作𠡟。　\n\r\n又【集韻】祈幼切，音𧾻。【類篇】赳螑，龍申頸行貌。【史記·司馬相如傳】沛艾赳螑，仡以佁儗。【註】赳螑，申頸低卬也。　【五經文字】赳从丩。作﨣，訛。"}