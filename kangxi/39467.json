{"拼音": "pú", "部首": "酉", "笔画数": "14", "Unicode": "917A", "page": "1283", "volume": "【酉集下】【酉字部】", "notes": "\r\n\r\n【唐韻】薄乎切【集韻】【韻會】蓬逋切【正韻】薄胡切，𠀤音蒲。【說文】王德布，大㱃酒也。【廣韻】大酺，飮酒作樂。【史記·秦始皇紀】天下大酺。【註】天下歡樂，大飮酒也。【前漢·文帝紀】酺五日。【註】漢律，三人以上無故羣飮酒，罰金四兩。今詔橫賜得令會聚飮酒五日也。師古曰：酺之爲言布也。王德布於天下，而合聚飮食爲酺。唐無酺禁，亦賜酺者，蓋聚作伎樂，高年賜酒麪。【集韻】或作𤗃。　\n\r\n又【周禮·地官·族師】春秋祭酺亦如之。【註】酺者，爲人物烖害之神也。　\n\r\n又【集韻】【韻會】蒲故切【正韻】薄故切，𠀤音步。義同。\n\r\n考證：〔【說文】王德廣布，大㱃酒也。〕　謹照原文德下省廣字。"}