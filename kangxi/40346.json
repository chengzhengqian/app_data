{"拼音": "liàn", "部首": "金", "笔画数": "17", "Unicode": "934A", "page": "1313", "volume": "【戌集上】【金字部】", "notes": "\r\n\r\n【唐韻】【韻會】【正韻】𠀤郞甸切，音練。【說文】冶金也。【正字通】煎冶銅鐵使精熟也。【𨻰琳·武庫賦】鎧則東吳闕鞏，百鍊精剛。【皇極經世】金百鍊然後精，人亦如此。　又精金也。【王褒·四子講德論】精鍊藏於鑛鏷。　又凡物精熟者，皆爲鍊。【淮南子·地形訓】鍊土生木，鍊木生火。【註】鍊猶治也。　\n\r\n又【唐六典】道士修行，其德高思精者，稱鍊師。　又酷吏巧入人罪曰鍊。【前漢·路溫舒傳】鍛鍊而周內之。【註】言深文之吏，入人之罪，猶工冶陶鑄鍛鍊，使之成熟也。通作煉。　又通作湅。【周禮·冬官考工記·栗氏攺煎金錫則不耗註】削湅之精不復減也。　\n\r\n又【集韻】居晏切，音諫。【博雅】車軸鐵。"}