{"拼音": "chǐ,duō", "部首": "口", "笔画数": "9", "Unicode": "54C6", "page": "189", "volume": "【丑集上】【口字部】", "notes": "\n\n【廣韻】尺氏切【集韻】【韻會】敝尒切【正韻】尺里切，𠀤音侈。【說文】張口也。【詩·小雅】哆兮侈兮，成是南箕。【傳】哆，大貌。　\n\n又【集韻】衆意。　\n\n又【集韻】丁寫切，爹上聲。魚口張貌。　\n\n又【廣韻】昌者切【集韻】齒者切，𠀤音撦。【廣韻】脣下垂貌。【集韻】大貌。或作侈拸。　\n\n又【穀梁傳·僖四年】齊人者，齊侯也。其人之何也。於是哆然外齊侯也。【註】哆然，衆有不服之心。【疏】哆然，寬大之意。【釋文】哆，昌者反。又昌氏反。　又人名。【史記·仲尼弟子傳】漆雕哆，字子斂。\n\n又【大宛傳】李哆爲校尉，制軍事。　\n\n又【廣韻】丁可切【集韻】典可切，𠀤音嚲。【廣韻】語聲。　\n\n又【集韻】張口也。【詩·小雅·哆兮釋文】哆亦讀昌可反。　\n\n又【廣韻】敕加切【集韻】抽加切，𠀤音侘。【廣韻】張口也。　\n\n又【集韻】昌遮切，音車。大貌。　\n\n又【廣韻】【集韻】𠀤昌志切，音熾。【廣韻】哆聲。　\n\n又【廣韻】丁佐切【集韻】丁賀切，𠀤音跢。【廣韻】語助聲。　\n\n又【集韻】緩脣也。　\n\n又【廣韻】【集韻】𠀤陟駕切，音吒。【廣韻】哆㕦，大口。【集韻】亦張口貌。　\n\n又【集韻】丑亞切，音詫。義同。　又叶敞呂切，音杵。【韓愈·元和聖德詩】紫焰噓呼，高靈下墮。羣星從坐，錯落侈哆。墮音吐。"}