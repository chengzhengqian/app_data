{"拼音": "cōng,cóng,zōng,zòng", "部首": "人", "笔画数": "4", "Unicode": "4ECE", "page": "92", "volume": "【子集中】【人字部】", "notes": "\n\n【說文】從本字。【陸佃曰】二人向陽爲从，向隂爲比。士之趨嚮，不可不愼。\n\n（從）【廣韻】疾容切【集韻】【韻會】【正韻】牆容切，𠀤俗平聲。【說文】本作从。相聽也。【書·益稷】汝無面從。【說命】后從諫則聖。　\n\n又【廣韻】就也。【易·乾卦】雲從龍，風從虎。【禮·曲禮】謀于長者，必操几杖以從之。　\n\n又【爾雅·釋詁】自也。【詩·小雅】伊誰云從。【箋】言譖我者，是言從誰生乎。【晉書·明帝紀】不聞人從日邊來。　又姓。【廣韻】漢有將軍從公。【何氏姓苑】今東筦人。　\n\n又【廣韻】【集韻】𠀤七恭切，促平聲。【廣韻】從容也。【正韻】從容，舒緩貌。【書·君𨻰】從容以和。【禮·中庸】從容中道。　\n\n又【集韻】書容切，音舂。從容，久意。【禮·學記】待其從容，然後盡其聲。　\n\n又【集韻】將容切，音蹤。東西曰衡，南北曰從。【詩·齊風】衡從其畝。【史記·蘇秦傳】從合則楚王，衡成則秦帝。　又與蹤通。【史記·聶政傳】重自𠛬以絕從。【前漢·張湯傳】從迹安起。　\n\n又【集韻】祖動切，音總。太高貌。【韻會】髻高也。【禮·檀弓】尔無從從爾。　\n\n又【集韻】鋤江切，浞平聲。義同。　\n\n又【唐韻】慈用切【集韻】【類篇】【韻會】才用切，𠀤俗去聲。【說文】本作𨑢。隨行也。【詩·齊風】其從如雲。【論語】從我者，其由與。　\n\n又【韻會】從天子曰法從，侍從。【書·囧命】其侍御僕從。【前漢·揚雄傳】趙昭儀，每上甘泉常法從。【註】師古曰：以法言當從耳。一曰從，法駕也。【後漢·百官志】羽林郞掌宿衞侍從。　\n\n又【集韻】【類篇】𠀤似用切，音頌。同宗也。【爾雅·釋親】父之世父，叔父爲從祖，祖父。父之世母，叔母爲從祖，祖母。【釋名】從祖父母，言從己親祖別而下也，亦言隨從己祖以爲名也。　\n\n又【集韻】子用切。與縱同。【禮·曲禮】欲不可從。【論語】從之純如也。\n\n（從）考證：〔【詩·齊風】從衡其畝。〕　謹照原文從衡改衡從。"}