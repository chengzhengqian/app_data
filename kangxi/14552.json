{"拼音": "chǔ,zhū", "部首": "木", "笔画数": "12", "Unicode": "696E", "page": "541", "volume": "【辰集中】【木字部】", "notes": "\n\n【唐韻】【集韻】【韻會】丑呂切【正韻】敞呂切，𠀤音褚。【說文】榖也。【陸璣詩疏】幽州人謂之榖桑，或曰楮桑。荆、楊、交、廣謂之榖，中州人謂之楮。江南人績其皮以爲布，又擣以爲紙。【酉陽雜俎】葉有瓣曰楮，無曰構。　又楮幣，卽鈔也。宋紹興初，軍餉不繼，造此以誘商旅。【周必大·二老堂雜志】近歲用會子，乃四川交子法，特官券耳。不知何人目爲楮幣，遂入殿試御題。　又楮錢，祭祀用之。【法苑珠林】楮錢出於殷長史王璵，用以祠祭。　\n\n又【崔豹·古今註】楮實曰任。　又山名。【山海經】楮山多寓木。　【又唐韻】當古切【集韻】董五切，𠀤音堵。木名。　\n\n又【集韻】【類篇】櫧或作楮。"}