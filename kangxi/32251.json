{"拼音": "cán,tiǎn", "部首": "虫", "笔画数": "10", "Unicode": "8695", "page": "1077", "volume": "【申集中】【虫字部】", "notes": "\r\n\r\n【唐韻】【集韻】【正韻】𠀤他典切，音腆。【爾雅·釋蟲】螼蚓，蜸蚕。【註】卽䖤蟺，江東呼寒蚓。【篇海】俗用爲蠶字，非。\n\r\n（蠶）【唐韻】昨含切【集韻】【韻會】【正韻】徂含切，𠀤音𨅔。絲蟲也。【說文】任絲也。【詩·豳風】蠶月條桑。【書·禹貢】桑土旣蠶。【淮南子·天文訓】蠶珥絲而商絃絕。【博物志】蠶三化，先孕而後交，不交者亦產子。【爾雅翼】蠶之狀，喙呥呥類馬，色斑斑似虎。初拂謂之蚝，以毛掃之，蠶尚小，不欲見露氣。桑葉著懷中令暖，然後切之得氣，則衆惡除也。【酉陽雜俎】食而不飮者蠶。　又原蠶。【埤雅】再蠶謂之原蠶，一名魏蠶，今以晚葉養之。　又紅蠶。蠶足於葉三俯三起，二十七日而蠶已老，則紅，故謂之紅蠶。　又野蠶。【後漢·光武紀】野蠶成繭，被于山阜。　又華蠶。【述異記】園客種五色香草，啖華蠶，得繭一百二十枚，大如甕。　\n\r\n又【本草】石蠶，一名沙蝨，乃東澗水中細蟲。　又雪蠶，生隂山及峨嵋山，北人謂之雪蛆。　又金蠶，屈如指環，食故緋帛錦，如蠶之食葉也。　又蠶室。【晉書·禮志】皇后親乗車東郊苑中蠶室祭蠶神。　又蠶神。【爾雅翼】今蠶神曰苑窳婦人、寓氏公主，凡二神。　又人名。【成都記】蠶叢氏，蜀君也。　又地名。【前漢·地理志】蜀郡蠶陵。【國名記】彭之遵縣有蠶厓。　又蠶繭，草名。【本草】治腫脹。"}