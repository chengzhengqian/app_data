{"拼音": "jiā", "部首": "口", "笔画数": "14", "Unicode": "5609", "page": "205", "volume": "【丑集上】【口字部】", "notes": "\n\n【唐韻】古牙切【集韻】【韻會】【正韻】居牙切，𠀤音加。【爾雅·釋詁】嘉，美也。【書·大禹謨】嘉乃丕績。【易·乾卦】亨者，嘉之會也。【周禮·春官·大宗伯】以嘉禮親萬民。【註】嘉，善也。【左傳·襄四年】鹿鳴君所以嘉寡君也，敢不拜嘉。【楚語】百嘉備舍。　\n\n又【周禮·秋官·大司宼】以嘉石，平罷民。【註】嘉石，文石也，樹之外朝，欲使罷民思其文理以攺悔。　\n\n又【前漢·律歷志】準繩嘉量。【註】張晏曰：準水平，量知多少，故曰嘉。　\n\n又【爾雅·釋詁】樂也。【禮·禮運】交獻以嘉魂魄。【註】嘉，樂也。　又或作假。【詩·大雅】假樂君子。【註】假，嘉也。【禮·中庸】作嘉。　\n\n又【史記·秦始皇紀】更名臘曰嘉平。　又縣名。【前漢·地理志】河內郡，獲嘉縣。　\n\n又【韻會】州名。漢屬犍爲郡，周置嘉州，宋攺嘉興府。　又姓。【左傳】周大夫嘉父。　\n\n又【韻會】魚名，嘉魚，出丙穴。　\n\n又【集韻】或作佳。詳佳字註。　\n\n又【集韻】亥駕切【正韻】胡駕切，𠀤音暇。【集韻】美也。或作假。　又叶居何切【詩·豳風】其新孔嘉，其舊如之何。\n\n又【小雅】物其多矣，維其嘉矣。【後漢·趙岐傳】漢有逸人，姓趙名嘉，有志無時，命也奈何。"}