{"拼音": "huó,yuè", "部首": "走", "笔画数": "12", "Unicode": "8D8A", "page": "1216", "volume": "【酉集中】【走字部】", "notes": "\r\n\r\n〔古文〕𦈭𧻂【廣韻】【集韻】【韻會】𠀤王伐切，音粵。【說文】度也。【玉篇】踰也。【易·繫辭傳】雜而不越。【註】各得其序，不相踰越。【禮·曲禮】戒勿越。【疏】戒愼毋得踰越。　\n\r\n又【書·太甲】無越厥命。【傳】越，墜也。【左傳·僖八年】恐隕越於下。【註】隕越，顚墜也。　又於也。【書·高宗】越有雊雉。【傳】越，於也。【詩·𨻰風】越以鬷邁。【傳】越，於也。　又遠也。【書·泰誓】予曷敢有越厥志。【註】越，遠也。　又瑟下孔爲越。【儀禮·鄕飮酒禮】二人皆左何瑟，後首挎越。【註】越，瑟下孔也。【禮·樂記】淸廟之瑟，朱絃而疏越。○按《儀禮》《禮記》越皆如字讀。《字彙》音活，非是。　又躐也。【禮·王制】越紼而行事。【註】越，猶躐也。　\n\r\n又【禮·緇衣註】越之言蹷也。　又散也。【左傳·昭四年】風不越而殺。【註】越，散也。　\n\r\n又【爾雅·釋言】越，揚也。【註】謂發揚。【周語】汨越九原。【註】越，揚也。【晉語】使越于諸侯。【註】發聲聞也。　又迂也。【魯語】越哉，𤖔孫氏之爲政也。【註】越，迃也。　又失也。【淮南子·精神訓】嗜慾者使人之氣越。【註】越，失也。又國名。【左傳·宣八年】盟吳、越而還。【註】越國，今會稽山隂縣也。【吳越春秋】少康封其庶子於越。　又姓。【史記·管晏傳】越石父。【潛夫論】越象。　又布名。【後漢·馬皇后紀】白越三千端。【註】白越，越布。　又與粵通。○按《史記》南越、東越，漢書作粵。　\n\r\n又【廣韻】【集韻】【韻會】【正韻】𠀤戸括切，音活。【禮·禮運】越席疏布。【註】越席，翦蒲也。【左傳·桓二年】大路越席。【註】越席，結草。【廣韻】或作趏。　\n\r\n又【韻補】叶兪芮切。【曹植·王粲誄】人命靡常，吉凶異制。此歡之人，孰先隕越。　又叶魚橘切。【𨻰琳·瑪瑙勒賦】瑰姿瑋質，紛葩豔逸。英華內照，景流外越。"}