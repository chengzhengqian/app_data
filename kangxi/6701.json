{"拼音": "gū", "部首": "子", "笔画数": "8", "Unicode": "5B64", "page": "279", "volume": "【寅集上】【子字部】", "notes": "\n\n【唐韻】古乎切【集韻】【韻會】【正韻】攻乎切，𠀤音姑。【說文】無父也。【釋名】孤，顧也，顧望無所瞻見也。【禮·曲禮】君子已孤不更名。又窮民之一曰孤。【禮·月令】養幼少，存諸孤。　又王侯謙稱。【禮·玉藻】凡自稱小國之君曰孤。【曲禮】諸侯與民言，自稱曰寡人。其在凶服，曰適子孤。　又官名，三公之次也。【書·周官】立少師，少傅，少保，曰三孤，貳公弘化。【註】三孤，雖三公之副貳，非其官屬，故曰孤。　又凡孑處亦曰孤。【禮·學記】獨學而無友，則孤陋而寡聞。　\n\n又【玉篇】特也。【書·禹貢】嶧陽孤桐。【註】特生之桐也。　\n\n又【集韻】負也。【李陵·答蘇武書】陵雖孤恩，漢亦負德。【毛曰】凡孤負之孤，當作孤。俗作辜，非。　又獨孤，複姓。　【徐鉉曰】于文子瓜爲孤，瓜聲也。子不見父，則泣呱呱也。會意。"}