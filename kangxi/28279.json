{"拼音": "zhě,zhū", "部首": "老", "笔画数": "8", "Unicode": "8005", "page": "961", "volume": "【未集中】【老字部】", "notes": "\r\n\r\n【廣韻】章也切【集韻】【韻會】【正韻】止野切，𠀤音赭。【說文】別事詞也。从白𣥐聲。𣥐，古文旅字。【韻會】今作者。【玉篇】語助也。【增韻】又卽物之辭，如彼者，如此者。【易·乾卦】元者，善之長也。　\n\r\n又【增韻】又此也。凡稱此箇爲者箇是也。今俗多用這字，這乃魚戰切，迎也。　\n\r\n又【韻補】叶掌與切。【史記·秦始皇紀】人迹所至，無不臣者。【註】索隱曰：者，協音渚。【楚辭·九歌】搴芳洲兮杜若，將以遺乎遠者。時不可以驟得，聊逍遙兮容與。【韻會】者，古文渚字，故从旅聲。後人以者添水作渚，以別者也之者，故者但爲語助。　又叶阻可切。【繆襲·挽歌】形容稍銷歇，齒髮行當墮。自古皆有然，誰能離此者。　又叶之戈切。【韓愈·盧氏墓銘】命不侔身，兹其奈何。刻名墓石，以告觀者。　\n\r\n又【韻會】說文从白，當作者，今作者。◎按說文在白部，今从正字通倂入。者或从白𣏔聲。𣏔，古文困字。"}