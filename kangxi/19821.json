{"拼音": "gǒu", "部首": "犬", "笔画数": "8", "Unicode": "72D7", "page": "709", "volume": "【巳集下】【犬字部】", "notes": "\n\n【唐韻】古后切【集韻】【韻會】【正韻】舉后切，𠀤音苟。【說文】孔子曰：狗，叩也。叩气吠以守。从犬，句聲。【爾雅·釋畜】未成毫，狗。【註】狗子未生㲦毛者。【又】尨，狗也。【易·說卦】艮爲狗。【禮·曲禮】尊客之前不叱狗。　\n\n又【汲冢周書】正西崑崙狗國。【五代史】狗國人身狗首，長毛不衣，語爲犬嘷。其妻皆人，生男爲狗，生女爲人。自相婚嫁，穴居食生。　又星名。【史記·天官書】天狗，狀如大奔星。　又鳥名。【爾雅·釋鳥】鴗，天狗。【註】小鳥也。靑似翠，食魚，江東呼爲水狗。　\n\n又【揚子·方言】螻蛄，南楚謂之杜狗。　又木狗。【正字通】熊大古冀越集云：木狗，生廣東左右江山中，形如黑狗，能登木。皮爲衣𥛑，能運動腳氣。元世祖足疾，取其皮爲袴。　又溪狗，蟲名。【正字通】陳藏器曰：生南方溪㵎𤰞處，狀如蝦蟇，尾長三四寸，治溪毒遊蠱。　又草名。【爾雅·釋草】蘻，狗毒。【疏】蘻，一名狗毒。　又地名。【齊語】以燕爲主，反其㑴地，柴夫吠狗。【註】燕之二邑。　又人名。【左傳·襄二十九年】吳公子札適衞說𨙊瑗史狗。　又姓。【正字通】漢狗未央。見印藪。　\n\n又【韻會】通作㺃。荀子，曾不如相雞㺃之可以爲名也。【埤雅】狗从苟。韓子曰：蠅營狗苟。狗苟，故从苟也。◎按荀子儒效篇今本作狗。　\n\n又【集韻】許𠋫切，音詬。本作𧲿。熊虎子名。或作豿。【爾雅·釋獸】熊虎醜，其子狗。【註】律曰：捕虎一，購錢三千，其狗半之。【疏】郭引當時之律，以證虎子名狗之義也。"}