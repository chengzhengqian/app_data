{"拼音": "xiàn,yán,yí", "部首": "羊", "笔画数": "13", "Unicode": "7FA8", "page": "952", "volume": "【未集中】【羊字部】", "notes": "\r\n\r\n【廣韻】【集韻】【正韻】𠀤似面切，音䢭。【說文】貪欲也。从㳄，从羑省。【詩·大雅】無然歆羨。【註】無是貪羨。　\n\r\n又【廣韻】餘也。【詩·小雅】四方有羨。【傳】羨，餘也。【箋】四方之人，盡有饒餘。【史記·貨殖傳】時有奇羨。【註】奇羨，謂時有餘衍也。　\n\r\n又【周禮·春官·典瑞】壁羨以起度。【註】鄭司農云：羨，長也。　\n\r\n又【史記·司馬相如傳】功羨於五帝。【註】羨，溢也。　\n\r\n又【廣韻】人姓。【史記·秦始皇紀】入海求羨門高誓。【註】羨門，古仙人。　\n\r\n又【集韻】【類篇】【韻會】𠀤延面切，音衍。【韻會】以淺切，音演。義𠀤同。　\n\r\n又【集韻】夷然切，音延。埏或作羨。墓道也。【史記·衞世家】共伯入，釐侯羨自殺。【註】索隱日，羨音延，墓道。　【集韻】俗作㵪，非是。"}