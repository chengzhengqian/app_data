{"拼音": "běn", "部首": "木", "笔画数": "5", "Unicode": "672C", "page": "509", "volume": "【辰集中】【木字部】", "notes": "\n\n〔古文〕楍㮺𡴡【唐韻】【正韻】布忖切【集韻】【韻會】補衮切，𠀤奔上聲。【說文】木下曰本。从木，一在其下，草木之根柢也。【左傳·昭元年】木水之有本原。【班固·西都賦】元元本本，殫見洽聞。　\n\n又【玉篇】始也。　\n\n又【廣韻】舊也，下也。【禮·禮器】反本修古，不忘其初。【爾雅·釋器疏】柢本也，凡物之本，必在底下。　\n\n又【左傳註】豫爲後地曰張本。　\n\n又【曲禮】韭曰豐本，菖蒲根曰昌本。　\n\n又【集韻】【類篇】𠀤逋昆切。同奔。喻德宣譽曰本走。　又叶方典切，音匾。【班婕妤·擣素賦】調非常律，聲無定本。或連躍而更投，或暫舒而常斂。\n\n考證：〔【曲禮註】韭曰豐本。〕　謹按韭曰豐本係經文，非註文，謹省註字。"}