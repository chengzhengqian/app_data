{"拼音": "shǐ", "部首": "女", "笔画数": "8", "Unicode": "59CB", "page": "258", "volume": "【丑集下】【女字部】", "notes": "\n\n〔古文〕𠃭乨兘𠙉【廣韻】【正韻】詩止切【集韻】【韻會】首止切，𠀤音𦰯。初也。【易·乾卦】大哉乾元，萬物資始。【毛詩序】是爲四始。【註】風二雅頌也。【前漢·鮑宣傳】日食于三始。【註】元日爲歲之朝，月之朝，日之朝。始，猶朝也。【王褒·聖主得賢臣頌】春秋法五始之要。【註】元者，氣之始。春者，四時之始。王者，受命之始。正月者，政敎之始。公卽位者，一國之始。　又七始，華始，𠀤樂名。【孟康曰】七始，天地人四時之始。華始，萬物英華之始。【漢·安世房中歌】七始華始，肅倡和聲。　又旬始，星名。【前漢·天文志】旬始，出于北斗傍。【司馬相如·大人賦】垂旬始以爲幓。　又山名。【山海經】東始之山多蒼玉。　又州名。屬廣漢郡，魏攺始州。宋攺隆慶府爲始州。　又式吏切，音試。【毛晃曰】本始之始上聲，易資始，大始之類是也。方始爲之始去聲，禮月令桃始華，蟬始鳴之類是也。幓字原从車从參。或作襂縿。\n\n考證：〔【漢·安世房中歌】七始華始，肅侶和聲。〕　謹照原文侶改倡。〔【司馬相如·大人賦】垂旬始以爲輽<車參>。〕　謹照原文<車參>改幓。"}