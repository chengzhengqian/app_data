{"拼音": "ān,yīn,yìn", "部首": "阜", "笔画数": "10", "Unicode": "9670", "page": "1353", "volume": "【戌集中】【阜字部】", "notes": "\r\n\r\n〔古文〕霒侌𤽎𨽙𠊺瘖【唐韻】【集韻】【韻會】於今切【正韻】於禽切，𠀤音音。【說文】闇也。【釋名】陰，蔭也，氣在內奧蔭也。【玉篇】幽無形，深難測謂之陰。【易·坤卦】陰雖有美含之，以從王事，弗敢成也。地道也，妻道也，臣道也。【禮·月令】百官靜事毋𠛬，以定晏陰之所成。\n\r\n又【周禮·天官·內宰】以陰禮敎六宮。【註】陰禮，婦人之禮。\n\r\n又【內小臣】掌王之陰事陰令。\n\r\n又【地官·大司徒】以陰禮敎親，則民不怨。【註】陰禮，謂男女之禮。　又陰晴。【詩·邶風】曀曀其陰。【又】以陰以雨。　\n\r\n又【說文】山之北也。【書·禹貢】南至于華陰。　\n\r\n又【說文】水之南也。【前漢·地理志】河東郡汾陰縣。【註】介山在南。　\n\r\n又【玉篇】影也。【晉書·陶侃傳】大禹惜寸陰，吾輩當惜分陰。　\n\r\n又【正字通】𥓓背曰陰。楊修解曹娥𥓓陰八字。　\n\r\n又【前漢·郊祀歌】靈之至，慶陰陰。【註】師古曰：言垂陰覆徧於下。　\n\r\n又【玉篇】默也。【戰國策】齊秦之交陰合。　\n\r\n又【詩·秦風】陰靷鋈續。【傳】陰，揜軓也。【釋名】陰，蔭也。橫側車前，以陰笒也。　又地名。【左傳·襄九年】濟于陰阪侵鄭。\n\r\n又【昭十九年】楚工尹赤遷陰于下陰。\n\r\n又【二十二年】帥師軍于陰。【前漢·地理志】南陽郡陰縣。【註】卽左傳下陰也。又漢有兩陰山縣。【地理志】西河郡陰山，又桂陽郡陰山。　又山名。【史記·秦始皇紀】自楡中𠀤河以東，屬之陰山。【註】徐廣曰：在五原之北。　又姓。【廣韻】管修自齊適楚，爲陰大夫，其後氏焉。○按史記褚少孫龜筴傳：陰兢活之，與之俱亡。索隱曰：陰，姓。兢，名也。是商時卽有陰姓矣。又左傳僖十五年：晉陰飴甥會秦伯，盟于王城。註：飴甥，食邑于陰。戰國策有陰𥳑、陰姬，疑卽出於此。又昭二十四年，陰不佞，以溫人南侵。疑陰亦姓也。　\n\r\n又【正字通】男子勢曰陰。【史記·呂不韋傳】私求大陰人嫪毐爲舍人。　\n\r\n又【逸周書】墠上張赤帟陰羽。【註】陰，鶴也。　【玉篇】今作隂。【五音集韻】俗作𨹉。【字彙】俗作阥。【字彙補】亦作𨼖阴𣱙。　\n\r\n又【集韻】烏含切，音菴。本作闇，治喪廬也。【論語】高宗諒陰，三年不言。　\n\r\n又【集韻】【韻會】𠀤於禁切，音蔭。【集韻】瘞藏也。【禮·祭義】骨肉斃于下，陰爲野土。【註】陰，讀爲依廕之廕。　\n\r\n又【詩·大雅】旣之陰女，反予來赫。【箋】覆陰也。【韻會小補】蔭，通作陰。　\n\r\n又【正字通】音飮。古醫方有淡陰之疾，俗作淡飮。　又叶於容切，音雍。【詩·豳風】二之日鑿冰沖沖，三之日納于凌陰。【箋】凌陰，冰室。【揚子·太𤣥經】日飛懸陰，萬物融融。　又叶於虔切，音煙。【黃庭經】上有䰟靈下關元，左爲少陽右太陰。　\n\r\n又【韻會小補】本作殷。淺黑色也。亦作陰。【詩·小雅·我馬維駰傳】陰白雜毛曰駰。陰，淺黑色也。\n\r\n考證：〔【戰國策】齊秦之處陰合。〕　謹照原文之處改之交。〔【詩·秦風】陰靷鋈續。【傳】陰，揜軌也。〕　謹照原文軌改軓。〔【逸周書】墠上張赤奕陰羽。〕　謹照原文赤奕改赤帟。"}