{"拼音": "kāi", "部首": "門", "笔画数": "12", "Unicode": "958B", "page": "1331", "volume": "【戌集上】【門字部】", "notes": "\r\n\r\n〔古文〕𨴂𨵑【廣韻】苦哀切【集韻】【韻會】丘哀切，𠀤音侅。【說文】張也。【廣韻】解也。【韻會】啟也。【爾雅·釋言】闢也。　\n\r\n又【五音集韻】通也。【易·乾卦疏】亨通也。會合萬物，令使開通而爲亨也。　又發也。【禮·學記】故君子之敎喻也。開而勿達。【註】開謂發頭角。【疏】但爲學者，開發大義頭角而已。　又釋也。【易·乾坤卦文言疏】諸卦及爻，皆從乾坤而出，故特作文言，以開釋之。【書·多方】殄戮多罪，亦克用勸，開釋無辜，亦克用勸。　\n\r\n又【韻會】條𨻰也。　又始也。【後漢·馮衍傳】開歲發春兮，百卉含英。【註】開、發，皆始也。【禮·檀弓】曩者爾心或開予。【註】開，謂諫爭有所發起。　又星名。【史記·天官書北斗七星註】春秋運斗極云：斗第六開陽。　\n\r\n又【集韻】州名。本漢朐䏰縣地，後魏置開州鎭。　又縣名。【史記·高祖紀】與偕攻開封。\n\r\n又【功臣年表】開封侯陶舍。【註】縣名。屬河南。　\n\r\n又【集韻】人名。【左傳·襄二十三年】曹開御戎。【註】齊臣。　\n\r\n又【韻會】姓也。　\n\r\n又【集韻】通作闓。詳闓字註。　\n\r\n又【集韻】輕煙切，音牽。山名。在雍州。通作汧。　\n\r\n又【韻補】叶音虧。【謝惠連·擣衣篇】盈篋自余手，幽緘𠋫君開。腰帶準疇昔，不知今是非。　又叶音欺。【左思·蜀都賦】宣化之闥，崇禮之闈。華闕雙邈，重門洞開。\n\r\n【說文】開本字。\n\r\n考證：〔【集韻】輕煙切，音牽。山名。在雍州。通作沂。〕　謹照原文沂改汧。"}