{"拼音": "zāi", "部首": "口", "笔画数": "9", "Unicode": "54C9", "page": "189", "volume": "【丑集上】【口字部】", "notes": "\n\n〔古文〕才【唐韻】祖才切【集韻】【韻會】【正韻】將來切，𠀤音栽。【說文】言之閒也。【註】《論語》君子哉若人。是爲閒隔之辭也。【爾雅·釋詁】哉，閒也。　\n\n又【爾雅·釋詁】哉，始也。【疏】哉者，古文作才。《說文》云才，草木之初也，以聲近，借爲哉始之哉。【書·伊訓】朕哉自亳。\n\n又【康誥】惟三月哉生魄。　\n\n又【玉篇】語助。【書·堯典】僉曰：於，鯀哉。　\n\n又【韻會】柳宗元曰：疑辭也。【書·益稷】禹曰：兪哉。【註】口然而心不然之辭也。　又與材通。【論語】無所取材。【註】古字材哉同。　又音載。【書·武成】哉生明。【釋文】徐音載。　\n\n又【詩·大雅】𨻰錫哉周。【傳】哉，載也。【疏】文王能布𨻰大利，以賜子孫。於是又載行周道，致有天下。哉與載古字通。○按《左傳·宣十五年》昭十年引《詩》，哉俱作載。又鄭箋云：哉，始也。與毛傳異。　又叶將其切，音貲。【詩·邶風】已焉哉。天實爲之，謂之何哉。\n\n又【王風】君子于役，不知其期曷至哉。　【說文】本作𠳆。又𢦔。"}