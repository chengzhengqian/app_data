{"拼音": "hù,huò", "部首": "水", "笔画数": "16", "Unicode": "6FE9", "page": "656", "volume": "【巳集上】【水字部】", "notes": "\n\n【唐韻】胡郭切【集韻】【韻會】黃郭切，𠀤音穫。【說文】雨流霤下貌。　\n\n又【玉篇】煑也。【詩·周南】是刈是濩。　又潰濩。水勢相激貌。【郭璞·江賦】潰濩泧漷。　又蠖濩，宮室深邃貌。【揚雄·甘泉賦】蜵蜎蠖濩之中。　又水名。【山海經】松果之山，濩水出焉。　又濩濩，水名。【山海經】泰戲山北三百里曰石山，濩濩之水出焉。【註】濩，音如尺蠖之蠖。　又鳥名。【山海經】靑丘之山有鳥，名灌灌。【註】灌灌，或作濩濩。　\n\n又【廣韻】一虢切【集韻】【韻會】屋郭切，𠀤音擭。濩澤，縣名。【前漢·地理志】屬河東郡。　\n\n又【集韻】胡陌切，音獲。義同。　\n\n又【廣韻】胡誤切【集韻】【韻會】【正韻】胡故切，𠀤音護。布濩，流散也。【張衡·東京賦】聲敎布濩。　又大濩，湯樂名。【周禮·春官·大司樂疏】濩，卽救護也。救護使天下得所也。一作頀，亦音獲。【左傳·襄二十九年】見舞大濩者，徐邈讀。\n\n考證：〔【揚雄·甘泉賦】婣娟蠖濩之中。〕　謹照原文婣娟改蜵蜎。"}