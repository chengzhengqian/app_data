{"拼音": "zhēn", "部首": "玉", "笔画数": "9", "Unicode": "73CD", "page": "730", "volume": "【午集上】【玉字部】", "notes": "\r\n\r\n〔古文〕錱【唐韻】陟鄰切【集韻】知鄰切，𠀤音眞。【說文】寶也。【玉篇】貴也，美也，重也。【禮·儒行】儒有席上之珍以待聘。【盧諶詩】不待卞和顯，自爲命世珍。　又瑞也。【詩·周頌·將受厥明傳】我周家大受其光明，謂爲珍瑞，天下所休慶也。　\n\r\n又【爾雅·釋詁】珍，獻也。　又奇也。【書·旅獒】珍禽奇獸，不育于國。【公羊傳·昭三十一年】食必坐二子於其側而食之，有珍怪之食。【註】珍怪，猶奇異也。　\n\r\n又【正字通】食之美者亦曰珍。【禮·王制】八十常珍。【註】常食皆珍味也。【又】九十者天子欲有問焉，則就其室以珍從。【註】九十者，專指有爵者，言天子就而問，珍味從之以往，致尊養之義也。\n\r\n又【周禮·天官·膳夫】珍用八物。【註】謂淳熬淳母炮豚炮牂擣珍漬熬肝膋也。【陸佃云】珍用八物，牛羊麋鹿麕豕狗狼。　又坤珍，洛書也。【後漢·班固傳】聖皇乃握乾符，闡坤珍。　\n\r\n又【正字通】州名。漢牂牁郡，唐置珍州。　\n\r\n又【字彙補】讀作鎭。【周禮·春官·典瑞】珍圭以徵守，以恤凶荒。【註】杜子春云：珍，當作鎭。　\n\r\n又【韻補】叶張連切，音邅。【𨻰琳馬瑙勒賦】遭時顯價冠世珍兮，君子窮達亦時然兮。　【玉篇】俗作珎。【五音集韻】俗作𤤽。\n\r\n考證：〔【後漢·班固傳】聖主乃握乾符，闡坤珍。〕　謹照原文聖主改聖皇。"}