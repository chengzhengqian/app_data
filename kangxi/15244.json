{"拼音": "chēng", "部首": "木", "笔画数": "17", "Unicode": "6A89", "page": "556", "volume": "【辰集中】【木字部】", "notes": "\n\n【唐韻】丑貞切【集韻】【韻會】癡貞切【正韻】丑成切，𠀤音頳。【說文】河柳也。【詩·大雅】其檉其椐。【爾雅翼】檉葉細如絲，婀娜可愛，天之將雨，檉先起氣以應之，故一名雨師，而字从聖。　\n\n又【酉陽雜俎】涼州有赤白檉。　又檉樹，一年三秀。【本草衍義】謂之三春柳。　\n\n又【張衡·南都賦註】檉似柏而香，今檉中有脂，號檉乳。　\n\n又【詩疏廣要】檉非獨知雨，又能負霜雪。大寒不凋，有異餘柳。【梁江淹·檉頌】木貴冬榮，檉實寒色。　又地名。【春秋·僖元年】公會齊侯、宋公、鄭伯、曹伯、邾人于檉。"}