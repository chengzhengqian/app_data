{"拼音": "", "部首": "女", "笔画数": "17", "Unicode": "218CD", "page": "273", "volume": "【丑集下】【女字部】", "notes": "\n\n【廣韻】以成切【集韻】【韻會】怡成切【正韻】餘輕切，𠀤音盈。【說文】帝少皥氏之姓。　又秦祖柏翳，卽伯益，爲舜主畜，畜多息，賜姓𡣍。　又黔𡣍，造化神名。【楚辭·遠遊】召黔𡣍而見之兮，爲余先乎平路。　又更𡣍，古善射者。【左思·魏都賦】控弦簡發，妙擬更𡣍。　又𡣍女，名弄玉，秦𥠇公女。【列仙傳】𡣍女好簫，簫史善吹簫，𥠇公以弄玉配之。　又齊地名。【左傳·哀十五年】公孫宿以其兵入于𡣍。　又解也。【禮·月令】天地始肅，不可以𡣍。　又滿也，餘也，與盈通。【爾雅·釋天】春爲發生，夏爲長𡣍。【史記·天官書】歲星𡣍縮。　又端也。【史記·趙世家】命乎命乎，曾莫我𡣍。【註】言命當貴盛，人莫知其端也。　又地名也。《周語》反及𡣍內布憲施舍於百姓。註：𡣍內，地名。\n\n考證：〔【左思·魏都賦】控弦一發。〕　謹照原文改控弦簡發。〔【左傳·哀十五年】公孫宿以其甲兵入于𡣍。〕　謹照原文甲兵改兵。〔與嬀通。【周語】反及𡣍內，以無射之上宮。【註】𡣍內。同嬀汭。〕　謹按周語註無同嬀汭之語，以無射之上宮句文義亦未足，謹改爲地名也。周語反及𡣍內布憲施舍於百姓。註𡣍內，地名。"}