{"拼音": "xín,xún", "部首": "寸", "笔画数": "6", "Unicode": "5BFB", "page": "295", "volume": "【寅集上】【寸字部】", "notes": "\n\n〔古文〕𡬻【唐韻】徐林切【集韻】【韻會】【正韻】徐心切，𠀤音潯。【說文】繹理也，本作𢒫，从工口，从又寸。工口，亂也。又寸，分理之也。彡聲。【增韻】求也。【前漢·黃霸傳】語次尋繹。【註】抽引而出也。　又度名。【周禮·地官·媒氏註】八尺曰尋，倍尋曰常。【小爾雅】四尺謂之仞，倍仞謂之尋。【孟子】枉尺而直尋，宜若可爲也。　又仍也，繼也。【左傳·昭元年】日尋干戈，以相征討。【古語】毫末不扎，將尋斧柯。　又俄也。【晉羊祜讓開府表】以身誤陛下辱高位，傾覆亦尋而至。　又用也。【左傳·僖五年】將尋師焉。【註】尋，用也。　又侵尋，猶浸淫也。【前漢·武帝紀】巡郡縣，侵尋太山矣。　又借作溫燖。【左傳·哀十二年】吳使人請尋盟。子貢曰：若可尋也，亦可寒也。【註】尋，重也，溫也，前盟巳寒，更溫之使熱。與燖義同。　又長也。【揚子·方言】自關以西，秦晉梁益閒，凡物長謂之尋。　又俗謂庸常爲尋常。　又姓。晉尋會，唐劉黑闥將尋相。　【韻會】毛氏曰：从口。俗从几作𡬶，非。𠙛。"}