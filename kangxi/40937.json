{"拼音": "hūn", "部首": "門", "笔画数": "11", "Unicode": "960D", "page": "1337", "volume": "【戌集上】【門字部】", "notes": "\r\n\r\n【唐韻】【集韻】【韻會】【正韻】𠀤呼昆切，音昏。【說文】常以昏閉門隷也。【禮·祭義】閽者，守門之賤者也。【周禮·天官】閽人掌守王宮中門之禁。【註】言閽人者，使守門閽人守王宮中門耳。【正字通】凡吏民冤抑，詣闕自愬者，曰叩閽。　\n\r\n又【正韻】閽寺。【易·說卦】爲閽寺。【疏】取其禁止人也。　\n\r\n又【韻補】叶許云切，音熏。【揚雄·甘泉賦】選巫咸兮叫帝閽，開天庭兮延羣神。　又叶音暄。【蘇轍·上淸詞】帝蕩蕩其無尊兮，居深高乎九閽。顧后土之茫昧兮，若世人之觀天。"}