{"拼音": "yīn,yìn", "部首": "口", "笔画数": "12", "Unicode": "5591", "page": "198", "volume": "【丑集上】【口字部】", "notes": "\n\n【唐韻】【集韻】【韻會】於金切【正韻】於禽切，𠀤音隂。【說文】宋齊謂兒泣不止曰喑。　\n\n又【六書故】失聲不能言謂之喑。【文子·上篇】臯陶喑而爲大理。【後漢·袁閎傳】遂稱夙疾，喑不能言。【風俗通義】無聲響，徒喑喑而已。　\n\n又【廣韻】【集韻】【韻會】【正韻】𠀤烏含切，音諳。【廣韻】啼泣無聲。　\n\n又【集韻】一曰大呼。　\n\n又【集韻】於錦切，音飲。【莊子·知北遊】自本觀之，生者喑醷物也。【註】喑醷，聚氣貌。【音義】喑音䕃，郭音闇，李音飲，一音於感反。　\n\n又【集韻】【韻會】【正韻】𠀤鄔感切，音晻。\n\n又【集韻】烏紺切，音暗。義𠀤同。　\n\n又【廣韻】【集韻】【韻會】【正韻】𠀤於禁切，音䕃。【廣韻】聲也。【史記·淮隂侯傳】項王喑噁叱咤，千人皆廢。　\n\n又【集韻】方言啼極無聲，齊宋之閒謂之喑。或作𠽨。\n\n考證：〔【音義】喑，李音飲，郭音闇，陸音䕃，又於感反。〕　謹照原文改：音義喑音䕃，郭音闇，李音飲，一音於感反。"}