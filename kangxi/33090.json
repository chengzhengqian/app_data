{"拼音": "guǒ,luó,luǒ", "部首": "虫", "笔画数": "19", "Unicode": "8803", "page": "1099", "volume": "【申集中】【虫字部】", "notes": "\r\n\r\n【唐韻】郞果切【集韻】【韻會】【正韻】魯果切，𠀤音裸。【說文】蜾蠃也。詳蜾字註。　\n\r\n又【韻會】盧戈切【廣韻】落戈切，𠀤音騾。【玉篇】蜯屬。【易·說卦】離爲蠃爲蚌。【爾雅·釋魚】蠃，小者蜬。【註】蠃，大者如斗，出日南漲海中，可以爲酒杯。【山海經】槐江之山，丘時之水出焉，其中多蠃母。【郭璞·江賦】鸚蠃蜁蝸。【註】《南洲異物志》曰：鸚鵡螺，狀如覆杯，頭如鳥，頭向其腹視似鸚鵡，故以爲名。　又魚名。【山海經】濛水多蠃魚，魚身而鳥翼，音如鴛鴦，見則大水。【註】《睿宗·江漢賦》翼飛鰩蠃于天池，謂此與文鰩也。　又舟名。【拾遺記】始皇好神仙，宛渠之民乗螺舟而至，舟形似螺，沉行海底而不浸入。　又草名。【本草】蠃厴草，蔓生石上，葉狀似蠃厴，微帶赤色而光。　又山名。【水經注】江水又左徑白蠃山。　\n\r\n又【集韻】古火切，音果。蠃蘭，車名，喪服所乗。　【廣韻】本作螺。【集韻】或作蠡、蝸。"}