{"拼音": "zú,zuó", "部首": "手", "笔画数": "11", "Unicode": "637D", "page": "436", "volume": "【卯集中】【手字部】", "notes": "\n\n【唐韻】【集韻】【韻會】𠀤昨沒切，存入聲。【說文】持頭髮也。【廣韻】手持也。【前漢·金日磾傳】捽胡投何羅殿下。【註】胡，頸也。捽其頸而投殿下也。【淮南子·汜論訓】溺則捽其髮而拯。　又拔取也。【前漢·貢禹傳】農夫父子，捽屮把土。　又交對也。【晉語】戎夏交捽。　又觸也。【莊子·列禦寇】齊人之井，飲者相捽也。【韓愈詩】峽山逢颶風，雷電助撞捽。　\n\n又【正韻】即律切，音卒。義同。　\n\n又【唐韻】慈卹切【集韻】昨律切，𠀤音崒。亦持也。　\n\n又【集韻】蒼沒切，音猝。捽攃，行草聲。　又蘇骨切，音窣。與曲禮卹勿之卹同。摩也。　又祖對切，音晬。推也。與捘同。"}