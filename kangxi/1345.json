{"拼音": "bā", "部首": "八", "笔画数": "2", "Unicode": "516B", "page": "126", "volume": "【子集下】【八字部】", "notes": "\n\n【唐韻】博拔切【集韻】【韻會】【正韻】布拔切，𠀤音捌。【說文】別也。象分別相背之形。【徐曰】數之八，兩兩相背，是別也。少隂數，木數也。【玉篇】數也。\n\n又【集韻】補內切，音背。【趙古則六書本義】八，音背，分異也，象分開相八形，轉爲布拔切，少隂數也。\n\n又【韻補】叶筆別切，音䇷。【張衡·舞賦】聲變諧集，應激成節。度終復位，以授二八。\n\n又【韻補】叶必益切，音璧。【張衡·西京賦】叉簇之所攙捔，徒搏之所撞㧙。白日未及移𠷳，巳獮其什七八。又八八。【通雅】八八，外國語稱巴巴。【唐書·李懷光傳】德宗，以懷光外孫燕八八爲後。\n\n考證：〔【張衡·西京賦】叉簇之所攙捔，徒博之所撞㧙。〕　謹照原文徒博改徒搏。"}