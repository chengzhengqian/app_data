{"拼音": "máng,mēng,méng,měng", "部首": "艸", "笔画数": "13", "Unicode": "8499", "page": "1048", "volume": "【申集上】【艸字部】", "notes": "\r\n\r\n【唐韻】莫紅切【集韻】謨蓬切，𠀤音濛。【爾雅·釋草】蒙，王女也。【註】女蘿別名。　\n\r\n又【詩傳】唐蒙，菜名。　又大蒙，藥名。【管子·地員篇】羣藥安生，小辛大蒙。　\n\r\n又【易疏】蒙者，微昧闇弱之名。【書·洪範傳】蒙，隂闇也。　\n\r\n又【左傳·昭元年】又使圍蒙其先君。【註】欺也。　\n\r\n又【左傳·昭十三年】晉人執季孫意如，以幕蒙之。【註】裹也。　\n\r\n又【前漢·宣帝紀】雖有患禍，猶蒙死而存之。【註】冒也。　\n\r\n又【書·伊訓】具訓于蒙士。【疏】謂蒙稚，𤰞小之稱。　\n\r\n又【詩·秦風】蒙伐有苑。【傳】蒙，討羽也。【箋】畫雜羽之文于伐。　又縣名。【史記·老莊列傳】莊子者，蒙人也。【註】地理志，蒙縣屬梁國。　又山名。【書·禹貢】蒙羽其藝。【疏】蒙山在泰山蒙隂縣西南。【又】蔡蒙旅平。【註】蒙山在蜀郡靑衣縣。　又水名。【楚辭·天問】出自湯谷，次于蒙汜。【註】暮入西極蒙水之涯也。　又門名。【左傳·襄二十七年】宋公及諸侯之大夫盟于蒙門之外。【註】宋城門。　又姓。【風俗通】東蒙主以蒙山爲氏，秦有將軍蒙驁。　\n\r\n又【韻會】母總切，音懵。【柳宗元文】鴟夷蒙鴻。【註】二字俱上聲。　\n\r\n又【韻補】叶莫江切，音尨。《詩》狐裘蒙茸。徐邈讀爲厖。【陳琳·大荒賦】帝告我以至順兮，重訊我以童蒙。義混合于宣尼兮，理齊歸于文王。　又莫鳳切，音孟。與雺同。《漢書》引《易》傳：有蛻蒙霿，上下合也。"}