{"拼音": "zhé", "部首": "口", "笔画数": "10", "Unicode": "54F2", "page": "191", "volume": "【丑集上】【口字部】", "notes": "\n\n〔古文〕嚞【唐韻】【集韻】【韻會】𠀤陟列切，音蜇【爾雅·釋言】哲，智也。【書·舜典】濬哲文明。【說命】知之曰明哲。【洪範】明作哲。【揚子·方言】哲，知也。齊宋之閒謂之哲。【前漢·于定國傳贊】哀鰥哲獄。【註】師古曰：知獄情也。　\n\n又【正字通】叶音質。【陸機·陸抗誄】人玩其華，鮮識其實。於穆我公，因心則哲。　\n\n又【唐韻正】叶音制。【曹植·黃帝贊】少典之孫，神明聖哲。土德承火，赤帝是滅。服牛乗馬，衣裳是制。氏雲名官，功冠五列。滅，亡例反，列音例。【傅玄·祀景帝登歌】執競景皇，克明克哲。旁作穆穆，惟祇惟畏。　【說文】或作悊。【廣韻】與喆同。"}