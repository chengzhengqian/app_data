{"拼音": "chì", "部首": "攴", "笔画数": "11", "Unicode": "6555", "page": "471", "volume": "【卯集下】【攴字部】", "notes": "\n\n【廣韻】恥力切【集韻】【韻會】蓄力切，𠀤音勅。【說文】試也。【爾雅·釋詁】敕勞。【註】敕者，相約敕也。亦爲勞苦。【釋名】敕，飭也，使自警飭，不敢廢慢也。【史記·樂書】余每讀虞書，至於君臣相敕。【後漢·安帝紀】能敕身率下。【韓非子·主道篇】賢者敕其才，君因而任之。　\n\n又【後漢·光武紀註】漢制度曰：帝之下書有四。一曰策書，二曰制書，三曰詔書，四曰誡敕。誡敕者，謂敕刺史太守。【正字通】宋敕或用之於獎諭，非敕初意。明制，差遣諸臣，予敕行事，備載職守，申以勉詞。凡褒嘉責讓，𠀤用敕，詞皆散文。六品以下官贈封稱敕命，始用四六。　\n\n又【博雅】理也，謹也，語也，進也。【小爾雅】正也。【廣韻】固也，急也。　\n\n又【說文】臿地曰敕。　【說文】从攴作敕。【玉篇】本作勑，今相承皆作勅。互詳力部勅字註。敕字原从攴作。"}