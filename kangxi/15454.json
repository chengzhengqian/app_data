{"拼音": "lú", "部首": "木", "笔画数": "20", "Unicode": "6AE8", "page": "561", "volume": "【辰集中】【木字部】", "notes": "\n\n【唐韻】落胡切【集韻】【韻會】【正韻】龍都切，𠀤音盧。【說文】柱上柎也。【徐曰】今謂草木枝端花房之蔕爲柎。此櫨象之，卽今之斗栱也。【淮南子·主術訓】短者以爲朱儒枅櫨。　又果名。【呂覽·本味篇】果之美者，箕山之東，靑島之所，有甘櫨焉。或省作盧。【司馬相如·上林賦】盧橘夏熟。　又木也。一名黃櫨，一名楊櫨。【本草拾遺】黃櫨，生商洛山谷四川界。【唐本草】楊櫨，又名空疏，所在皆有。生籬垣閒，其子爲莢。"}