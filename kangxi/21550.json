{"拼音": "jiè", "部首": "疒", "笔画数": "9", "Unicode": "75A5", "page": "770", "volume": "【午集中】【疒字部】", "notes": "\r\n\r\n【唐韻】【集韻】【韻會】【正韻】𠀤居拜切，音戒。【說文】瘙也。【廣韻】瘡疥。【釋名】疥，齘也。癢搔之齒䫴齘也。【禮·月令】仲冬行春令，民多疥癘。【周禮·天官·疾醫】夏時有痒疥之疾。【疏】四月純陽，五月隂起，惟水沴火，為甲疥，有甲。故有疥痒疾。【後漢·鮮卑傳】蔡邕議邊垂之患，手足之疥瘙，中國之困，胷背之瘭疽。　\n\r\n又【酉陽雜俎】大曆中，𤣥覽禪師住荆州陟屺寺，張璪嘗于寺壁閒畫古松，符載贊之，衞象詩之，時稱三絕。師見曰：何為疥吾壁，命加堊。　又人名。【史記·酈生陸賈傳】酈食其子酈疥數將兵。【前漢·功臣表】〈扌㝁〉頃侯溫疥。　又與痎同。兩日一發瘧也。【左傳·昭二十年】齊侯疥遂痁。【釋文】疥，舊音戒。梁元帝音該，依字則當作痎。說文云：兩日一發瘧也。詳後痎字注。　【類篇】或作𤸋蚧。"}