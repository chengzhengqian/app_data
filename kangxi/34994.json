{"拼音": "jiāo,xiào", "部首": "言", "笔画数": "13", "Unicode": "8A68", "page": "1157", "volume": "【酉集上】【言字部】", "notes": "\r\n\r\n【集韻】【韻會】【正韻】𠀤虛交切，音嘐。【類篇】吳人謂叫呼爲詨。【北史·爾朱世隆傳】世隆與元世儁握槊，忽聞局上詨然有聲。　\n\r\n又【讀書通】叫、訆通作詨。引山海經：馬成山有鳥，名曰鶌鶋，其鳴自詨。卽其鳴自訆。　\n\r\n又【韻會】或作謼。【前漢·田蚡傳】謼服謝罪。【師古註】謼，火交反。　\n\r\n又【集韻】或作謞誟嘮嚆呼。【正字通】又與噭通。　\n\r\n又【廣韻】古肴切【集韻】居肴切，𠀤音交。【類篇】詨，矜誇也。　\n\r\n又【廣韻】呼敎切【集韻】許敎切，𠀤嘐去聲。【玉篇】大嘷也，呼也，喚也。【廣韻】與嗃同。　\n\r\n又【集韻】居效切，交去聲。\n\r\n又【廣韻】胡敎切【集韻】後敎切，𠀤音效。義𠀤同。"}