{"拼音": "shàn", "部首": "肉", "笔画数": "16", "Unicode": "81B3", "page": "995", "volume": "【未集下】【肉字部】", "notes": "\r\n\r\n【唐韻】常衍切【集韻】【韻會】【正韻】上演切，𠀤音善。【說文】具食也。【徐曰】言具備此食也。庖人和味，必加善，胡从善。【韻會】熟食曰饗，具食曰膳。【周禮】鄭註：膳之言善也。今時美物曰珍膳。【前漢·宣帝紀】其令大官，損膳省宰。【註】膳，具食也，食之善者也。　又牲肉也。【周禮·天官】膳夫掌王之食飲膳羞。【註】膳，牲肉也。　\n\r\n又【廣韻】食也。【禮·文王世子】食下問所膳。【註】問所食者。　\n\r\n又【博雅】膳，離也。　又官名。【釋小雅】仲允膳夫。【箋】膳夫，上士也。掌王之飮食膳羞。　\n\r\n又【韻會】亦作善。【莊子·至樂篇】具太牢以爲善。　\n\r\n又【廣韻】【集韻】【韻會】【正韻】𠀤時戰切，音繕。義同。　【集韻】或作饍。\n\r\n考證：〔【正韻】膳之言善也。今時美物曰珍膳。〕　謹按二句出周禮天官敍官註，不始於正韻，謹改正韻爲周禮鄭註。〔【周禮·天官·膳夫】膳夫掌王之飮食膳羞。〕　謹按膳夫二字重出，謹省下膳夫二字。𠀤照原文飲食改食飲。"}