{"拼音": "yān,yàn,yè", "部首": "口", "笔画数": "9", "Unicode": "54BD", "page": "188", "volume": "【丑集上】【口字部】", "notes": "\n\n【唐韻】烏前切【集韻】因連切【韻會】因蓮切【正韻】因肩切，𠀤音燕。【說文】嗌也。【玉篇】咽喉也。【韻會】醫經云：咽者嚥水，㬋者𠋫氣。【戰國策】頓子曰：韓，天下之咽喉。【集韻】或作胭㖶𦝪。　\n\n又【禮·深衣】曲袷如矩以應方。【疏】古者方領，似今擁咽。　\n\n又【集韻】縈懸切【韻會】幺懸切【正韻】縈圓切，𠀤音淵。【集韻】本作𪔱，引《詩》鼗鼓𪔱𪔱。或作咽。○按《詩·商頌》今本作淵。　\n\n又【集韻】於巾切，音駰。【詩·魯頌】鼓咽咽。【傳】咽咽，鼓節也。【集韻】或作鼝𪔱𪔗，亦書作鼘。【六書故】淵淵咽咽，其聲不同。淵淵狀鼓聲多而遠，咽咽聲近而𤴁。味其聲，可以知其義。　\n\n又【廣韻】於甸切。【集韻】【韻會】【正韻】伊甸切，𠀤音晏。【廣韻】本作嚥，吞也。【孟子】三咽然後耳有聞，目有見。　\n\n又【廣韻】烏結切【集韻】【韻會】一結切，𠀤音噎。【廣韻】哽咽。【集韻】聲塞也。【漢·隴頭歌】隴頭流水，鳴聲幽咽。　又塞也。【新序雜事】雲霞充咽，則奪日月之明。　\n\n又【廣韻】同噎。詳噎字註。又𪔥。"}