{"拼音": "chí,shǐ", "部首": "弓", "笔画数": "6", "Unicode": "5F1B", "page": "357", "volume": "【寅集下】【弓字部】", "notes": "\n\n【廣韻】施是切【集韻】【韻會】賞是切【正韻】詩止切，𠀤音豕。【說文】弓解也。【禮·曲禮】弛弓尚角。【儀禮·鄕射禮】不勝者執弛弓。　又放也。【爾雅·釋詁註】弛，放也。【疏】以弓釋弦曰弛，故云弛放。【前漢·武帝紀】跅弛之士。【註】跅者，跅落無撿局也。弛者，放廢不遵法度也。\n\n又【賈山傳】臣恐朝廷之解弛。【註】弛，放也。　\n\n又【爾雅·釋詁】易也。【註】相延易。　\n\n又【廣韻】置也，舍也，緩也。【周禮·地官·司徒】以荒政十有二聚萬民：四曰弛力。【註】息繇役也。　\n\n又【廣韻】釋也。【周禮·春官】凡國之大憂令弛縣。【註】弛，釋下之。　\n\n又【廣韻】去離也。【左傳·莊二十二年】弛于負擔。　又壞也。【史記·河渠書】延道弛兮離常流。【註】河道皆弛壞。　\n\n又【集韻】余支切，音移。改易也。　\n\n又【集韻】丑豸切，音褫。落也。　又通作施。【周禮·天官·小宰】斂弛之聮事。【註】弛，讀爲施。"}