{"拼音": "dǔ,zhú", "部首": "竹", "笔画数": "8", "Unicode": "7AFA", "page": "877", "volume": "【未集上】【竹字部】", "notes": "\r\n\r\n【廣韻】【集韻】【韻會】張六切【正韻】之六切，𠀤音竹。【廣雅】竺，竹也。其表曰笢。　又天竺，國名。【後漢·西域傳】天竺國，一名身毒國，在月氏東南數千里。【山海經】有國名曰朝鮮、天毒。【郭璞註】卽天竺國。【括地志】天竺國，有東、西、南、北、中央五國。【通志略】天竺卽捐毒也。　又姓。【後漢·竇融傳】酒泉都尉竺曾。　又地名。【福建志】福淸縣石竺山，其產多竹而少筍。　\n\r\n又【廣韻】東毒切【集韻】【正韻】都毒切，𠀤音篤。【爾雅·釋訓】竺，厚也。【疏】與篤同。【楚辭·天問】稷惟元子，帝何竺之。【註】厚也。一作篤。　\n\r\n又【廣韻】丁木切，音啄。義同。　【集韻】或作笁。又作䈞。"}