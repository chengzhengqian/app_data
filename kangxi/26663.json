{"拼音": "zǔ", "部首": "糸", "笔画数": "8", "Unicode": "7EC4", "page": "921", "volume": "【未集中】【糸字部】", "notes": "\r\n\r\n【廣韻】則古切【集韻】總古切【正韻】總五切，𠀤音祖。【說文】綬屬。其小者以爲冕纓。【書·禹貢】厥篚𤣥纁璣組。【傳】組，綬類。【周禮·天官·典絲】凡祭祀，共黼畫組就之物。【疏】組就者，謂以組爲冕旒之就。　\n\r\n又【詩·邶風】執轡如組。【註】組，織組也。　\n\r\n又【詩·鄘風】素絲組之。【箋】素絲者，以爲縷，以縫紕旌旗之旒縿，或以維持之。　\n\r\n又【儀禮·士喪禮】著組繫。【註】組繫，可爲結也。　\n\r\n又【儀禮·士喪禮】鬠用組。【註】用組，組束髮也。　\n\r\n又【禮·內則】織紝組紃。【疏】組紃，俱爲絛。薄闊爲組，似繩者爲紃。　\n\r\n又【左傳·襄三年】使鄧廖帥組甲三百。【註】組甲，漆甲成組文。【疏】組甲，以組綴甲，車士服之。　\n\r\n又【集韻】千余切，音疽。邑名。在海中。"}