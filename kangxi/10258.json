{"拼音": "huǐ", "部首": "心", "笔画数": "10", "Unicode": "6094", "page": "387", "volume": "【卯集上】【心字部】", "notes": "\n\n〔古文〕𠧩【唐韻】荒內切【集韻】【韻會】呼內切【正韻】呼對切，𠀤音誨。【說文】悔，恨也。【玉篇】攺也，恨也。　\n\n又【廣韻】【正韻】呼罪切【集韻】虎猥切，𠀤音賄。悔吝也。【正字通】凡言人有悔吝，此悔字讀上聲。凡言人能改悔，此悔字讀去聲。今人混讀者，非。　又叶許里切，音喜。【詩·大雅】比于文王，其德靡悔。旣受帝祉，施于孫子。又叶火五切，音虎。【陸機·凌霄賦】判烟雲之騰躍，半天步而無旅。詠凌霄之飄飄，永終焉而弗悔。　又叶許旣切，音戲。【班固·奕旨】淨泊自守似道意，隱居放言遠咎悔。"}