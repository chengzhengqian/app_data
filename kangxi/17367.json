{"拼音": "huáng,kuàng", "部首": "水", "笔画数": "12", "Unicode": "6E5F", "page": "637", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤胡光切，音黃。水名。【說文】水出金城臨羌塞外，東入河。　又州名。【韻會】漢西平郡，唐置鄯州，宋改湟州，又改樂州。　\n\n又【水經注】桂陽含洭縣洭水。【山海經】謂之湟水。　又潏湟，水波漂疾之貌。【郭璞·江賦】潏湟淴泱。　又神名。【司馬相如·大人賦】前陸離而後潏湟。　又汨湟，音相切磨貌。【馬融·長笛賦】絞槩汨湟，五音代轉。　\n\n又【揚子·方言】湟㲻也。　\n\n又【集韻】許放切，音貺。與況同。寒水也。"}