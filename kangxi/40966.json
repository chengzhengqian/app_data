{"拼音": "què", "部首": "門", "笔画数": "12", "Unicode": "9615", "page": "1339", "volume": "【戌集上】【門字部】", "notes": "\r\n\r\n【唐韻】【集韻】𠀤傾雪切，音缺。【說文】事已閉門也。【玉篇】止也。【博雅】闋，訖也。　\n\r\n又【玉篇】息也。【詩·小雅】君子如居，俾民心闋。【傳】息也。【後漢·楊璇傳】剽人盜邑者，不闋時月。【註】息也。　\n\r\n又【廣韻】盡也。【前漢·王莽傳】物物卬市，日闋亡儲。【註】盡也，言當日卽盡。【張景陽·七命】繁肴旣闋，亦有寒羞。　\n\r\n又【玉篇】終也。【增韻】樂終也。【禮·文王世子】有司告以樂闋。【註】闋，終也。【周禮·夏官·大司馬】鼓戒三闋。【前漢·張良傳】歌數闋。　又空也。【莊子·人閒世】瞻彼闋者，虛室生白。【註】闋，空也。室比喻心，心能空虛，則純白獨生也。　\n\r\n又【正韻】門開也。　\n\r\n又【集韻】暌桂切，音䙆。止也。【禮·郊特牲】卒爵而樂闋。【註】闋，止也。　\n\r\n又【廣韻】【集韻】【韻會】𠀤苦穴切，音湀。義同。　\n\r\n又【集韻】古穴切，音玦。馬名。【爾雅·釋畜】回毛在背，闋廣。【疏】旋毛在背者名闋廣。　\n\r\n又【韻補】叶音餽。【曹植·酒賦】敘嘉賔之歡會兮，惟耽樂之旣闋。日晻暗於桑楡兮，命僕夫而皆逝。"}