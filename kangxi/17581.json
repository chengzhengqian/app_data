{"拼音": "qì,shī", "部首": "水", "笔画数": "13", "Unicode": "6EBC", "page": "641", "volume": "【巳集上】【水字部】", "notes": "\n\n【唐韻】【集韻】【韻會】𠀤失入切，音䏉。【說文】幽溼也。从水，一所以覆也。覆土而有水，故溼也。【爾雅·釋地】下者曰溼。【易·乾卦】水流溼。　又吏治太急曰束溼。【前漢·酷吏傳】急如束溼。【註】言其急之甚也。溼物則易束。　又溼溼，水光開合之貌。【木華·海賦】瀼瀼溼溼。　\n\n又【揚子·方言】溼，憂也。宋衞謂之愼，或曰𥌳。陳楚或曰溼，或曰濟。自關而西，秦晉之閒，凡志而不得，欲而不獲，高而有墜，得而中亡，謂之溼。或謂之惄。【註】溼者，失意潛沮之名。　俗作濕。【徐鉉曰】今人不知，以濕爲此字。濕乃水名，非此也。【毛氏曰】濕，本合韻，託合切，水名。後誤以爲乾溼字。\n\n考證：〔【說文】幽溼也。从水，一所以覆也。覆而有土，故溼也。〕　謹照繫傳原文，覆而有土改覆土而有水。〔【爾雅·釋地】陂下者曰溼。〕　謹照原文省陂字。"}