{"拼音": "mián,miǎn,mǐn", "部首": "目", "笔画数": "10", "Unicode": "7720", "page": "805", "volume": "【午集中】【目字部】", "notes": "\r\n\r\n〔古文〕𥺠【唐韻】莫賢切【集韻】【韻會】民堅切【正韻】莫堅切，𠀤麫平聲。【說文】翕目也。【釋名】泯也。無知泯泯也。【玉篇】寐也。【後漢·第五倫傳】竟夕不眠。【三國志·趙雲傳】先主與雲同牀眠臥。【列子·周穆王篇】西極古莽國，其民不食不衣而多眠，五旬一覺。東極阜落國，其民常覺而不眠。　又凡草木之偃者亦曰眠。【三輔故事】漢苑有柳，如人形，一曰三眠三起。　又凡鳥獸之偃息皆曰眠。【杜甫詩】沙上鳧雛傍母眠。\n\r\n又【宋史·禮志】諸王聘妃有眠羊臥鹿等物。　又芊眠，茂密貌。【陸機·文賦】淸麗芊眠。【註】文采茂密貌。　又色深貌。一曰遙視闇未明也。【張衡·南都賦】靑冥䀒瞑。【註】言林木眾色幽昧也。䀒瞑與芊眠同。互見䀒字註。　又姓。見【姓苑】。　\n\r\n又【集韻】彌殄切，麫上聲。【揚子·方言】楚郢謂欺謾爲眠娗。一曰偄劣。\n\r\n又【列子·力命篇】眠娗諈諉。【註】眠娗，不開通貌。一曰以言相嗤弄也。　\n\r\n又【集韻】眠見切，音麫。【類篇】偃息也。　\n\r\n又【博雅】眠眩，亂也。【揚子·方言】凡飲藥傅藥而毒，東齊海岱之閒謂之眠。或謂之眩。　\n\r\n又【韻會】或作泯。【史記·司馬相如·大人賦】視眩眠而無見。【前漢書】作眩泯。【師古曰】目不安也。　\n\r\n又【集韻】彌盡切，音泯。視也。　【說文】本作瞑。从目冥，會意。"}