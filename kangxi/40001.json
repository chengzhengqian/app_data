{"拼音": "qiān,yán", "部首": "金", "笔画数": "13", "Unicode": "925B", "page": "1301", "volume": "【戌集上】【金字部】", "notes": "\r\n\r\n【唐韻】與專切【集韻】【韻會】余專切，𠀤音沿。【說文】靑金也。【玉篇】黑錫也。【正字通】錫類。生蜀郡平澤，今銀坑處皆有之。一名黑錫。錫白，故鉛爲黑錫。李時珍曰：鉛，易沿流，故謂之鉛。【書·禹貢】鉛松怪石。【寶藏論】鉛有數種，波斯鉛堅白，爲第一。草節鉛出犍爲，銀之精也。銜銀鉛，銀坑中之鉛，內含五色。上饒、樂平鉛次之，負版鉛鐵苗也。獨孤滔曰：雅州釣腳鉛，形如皁莢，大如蝌蚪子，黑色，生沙中，亦可乾汞。　又鉛粉，亦名胡粉。卽鉛華也。【曹植·洛神賦】鉛華勿御。【正字通】鉛粉，卽今化鉛所成。一曰粉錫，非以錫爲之，其法縣鉛塊于酒缸中，封閉四十九日，鉛化爲粉，不白者，炒爲黃丹。蘇恭謂炒錫造之，朱震亨謂胡粉乃錫粉，以陶弘景化鉛之說爲誤，𠀤非也。　又縣名。【唐書·地理志】信州鉛山縣。　又與延同。人名。【前漢·古今人表】鉛陵卓子。　\n\r\n又【正韻】循也。【荀子·榮辱篇】鉛之重之。【註】謂撫循之申重之也。"}