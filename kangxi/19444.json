{"拼音": "mǔ", "部首": "牛", "笔画数": "7", "Unicode": "7261", "page": "697", "volume": "【巳集下】【牛字部】", "notes": "\n\n【唐韻】【集韻】【韻會】【正韻】𠀤莫后切，音母。【說文】畜父也。从牛土聲。【詩·邶風】雉鳴求其牡。【傳】飛曰雌雄，走曰牝牡。【箋】喩人所求非所求。【疏】雌雉鳴也。乃鳴求其走獸之牡，非其道。　\n\n又【禮·檀弓】牡麻絰。【儀禮·喪服傳】牡麻者，枲麻也。　\n\n又【前漢·郊祀志】以牡荆畫幡，日月北斗登龍。【註】李奇曰：以牡荆作幡柄也。如淳曰：牡荆，荆之無子者。晉灼曰：牡，節閒不相當也。月暈刻之爲券，以畏病者。　\n\n又【前漢·天文志】長安章城門，門牡自亡。【註】師古曰：牡，所以下閉者也。以鐵爲之。　又牡丘，地名。【春秋·僖十五年】盟于牡丘。　又山名。【山海經】牡山，多文石。　\n\n又【集韻】滿補切，音姥。禽雄曰牡。　【集韻】或作𤚴。"}