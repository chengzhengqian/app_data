{"拼音": "huá,huā", "部首": "言", "笔画数": "17", "Unicode": "8B41", "page": "1179", "volume": "【酉集上】【言字部】", "notes": "\r\n\r\n【廣韻】【集韻】𠀤呼瓜切，音花。【說文】讙也。【類篇】諠譁也。【書·費誓】嗟人無譁聽命。【史記·叔孫通傳】竟朝置酒，無敢讙譁失禮者。【淮南子·精神訓】五聲譁耳，使耳不聰。　\n\r\n又【集韻】【韻會】【正韻】𠀤胡瓜切，音華。義同。【集韻】或作嘩、𧪮。　\n\r\n又【集韻】【類篇】𠀤吾瓜切，瓦平聲。【揚子·方言】譁，涅，化也。燕、朝鮮冽水之閒，或曰涅。或曰譁。雞伏卵而未孚，始化之時謂之涅。【郭註】譁，五瓜反，皆化聲之轉也。【集韻】或作譌。　又叶胡戈切，音和。【左思·魏都賦】豐肴衍衍，行庖皤皤。愔愔醧燕，酣湑無譁。　【說文】本作𧮉。"}