{"拼音": "dàng", "部首": "皿", "笔画数": "17", "Unicode": "76EA", "page": "797", "volume": "【午集中】【皿字部】", "notes": "\r\n\r\n【唐韻】徒朗切【集韻】【韻會】待朗切【正韻】徒黨切，𠀤唐上聲。與蕩同。【說文】滌器也。　\n\r\n又【廣韻】滌盪，搖動貌。　\n\r\n又【集韻】【韻會】大浪切【正韻】徒浪切，𠀤唐去聲。【增韻】推盪也。【易·繫辭】八卦相盪。【註】言運化之推移也。【釋文】諸家作蕩，唯王肅音唐黨切。　\n\r\n又【類篇】動也。【左傳·昭二十六年】震盪播越。【史記·樂書】音樂者，所以動盪血脈也。　又滌也。一曰放也。【前漢·藝文志】盪意平心。\n\r\n又【丙吉傳】𠋫伺胡組郭徴卿，不得令晨夜去皇孫敖盪。【註】放也。\n\r\n又【爾雅·釋訓】盪盪，僻也。【疏】弗思之僻也。【前漢·郊祀志】求之盪盪，如繫風捕景。　又大貌。【揚雄·河東賦】參天地而獨立兮，廓盪盪其亡雙。　又直盪，官名。見【隋書·百官志】。　又直盪，旗名。見【宋史·儀衞志】。　又跳盪，軍名。【唐書·百官志】矢石未交，陷堅突衆敵，因而敗者曰跳盪。　又漢宮名。【三輔黃圖】駘蕩宮。又作駘盪，云春時景色駘蕩也。【註】蕩，盪字同。　\n\r\n又【韻會小補】通作湯。【前漢·天文志】四星若合，是謂大湯。【註】猶盪滌也。　又姓。見【姓苑】。　\n\r\n又【集韻】大浪切【正韻】徒浪切，𠀤音宕。亦動也。　\n\r\n又【廣韻】【正韻】𠀤徒郞切，音唐。盪突，亦作傏𠊲，通作唐突。　\n\r\n又【廣韻】吐郞切【集韻】他郞切，𠀤音湯。亦盪突也。\n\r\n又【隋大業末童謠】上山喫鹿獐，下山喫牛羊。忽聞官軍至，提刀向前盪。\n\r\n又【鄭熊·番禺記】廣俗，壻未見妻之父母，先飲一大杯，曰盪風。今俗有盪風冒雪之語。　\n\r\n又【廣韻】【集韻】【韻會】【正韻】𠀤他浪切，湯去聲。亦滌器也。　又行也。【論語】奡盪舟。【註】陸地行舟也。"}