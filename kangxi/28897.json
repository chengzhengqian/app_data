{"拼音": "zhī,zhǐ", "部首": "肉", "笔画数": "10", "Unicode": "8102", "page": "981", "volume": "【未集下】【肉字部】", "notes": "\r\n\r\n【唐韻】旨夷切【集韻】【韻會】蒸夷切【正韻】旨而切，𠀤音祗。【說文】戴角者脂，無角者膏。【正字通】禽獸腴也。凝者爲脂，釋者爲膏。【詩·衞風】膚如凝脂。【傳】如脂之凝【史記·貨殖傳】販脂辱處也。\n\r\n又【釋名】脂，砥也。著面柔滑如砥石也。　\n\r\n又【博雅】人二月而脂。【前漢·五行志】在人腹中，肥而包裹心者，脂也。　\n\r\n又【正字通】燕脂，以紅藍花汁凝脂爲之，燕國所出。後人用爲口脂。【釋名】脣脂，以丹作之，象脣赤也。　又以喻榮祿也。【揚子·太𤣥經】出泥入脂。【註】脂，榮祿也。卜從洿泥之中出，求榮祿之處也。　又用以利物曰脂。【詩·衞風】載脂載舝。【傳】脂舝其車，以還我行也。　又鳥名。【爾雅·釋鳥】桑扈，竊脂。【註】俗謂之靑雀，觜曲，食肉，好盜脂膏，因名竊脂。【詩·小雅·交交桑扈傳】桑扈，竊脂也。　又草名。【抱朴子·僊藥卷】玉脂芝，生於有玉之山，常居懸危之處。　\n\r\n又【正字通】藥名。赤石脂，可以塗屋。又五靈脂。又補骨脂。　\n\r\n又【五音集韻】水名。　又姓。【後漢·孔融傳】初，京兆人脂習元升與融相善。　\n\r\n又【集韻】軫視切，音旨。手指也。與指同。"}