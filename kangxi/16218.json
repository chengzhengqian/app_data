{"拼音": "duàn", "部首": "殳", "笔画数": "9", "Unicode": "6BB5", "page": "584", "volume": "【辰集下】【殳字部】", "notes": "\n\n〔古文〕𠩻【唐韻】【集韻】【韻會】徒玩切【正韻】杜玩切，𠀤音緞。【說文】椎物也。一曰分段也。帛二曰緉，分而未丽曰匹，旣丽曰段。【張衡詩】美人贈我錦繡段。　又款段，馬名。【後漢·馬援傳】御款段。【註】款，猶緩也，言形段緩也。　又段谷，水名。【通典】秦州上邽縣有段谷水，姜維爲鄧艾破於此。【水經注】藉水又東合段溪水，出西南馬門溪，東北流。　又阿段，蠻獠之稱。【北史·蠻獠傳】獠無名字，以長幼次第呼之，丈夫稱阿謩、阿段。　又姓，出武威。【風俗通】段干木之後，有出遼西者，本鮮𤰞檀石槐之後。又段干，複姓。　又卵不成也。與毈通。【管子·五行篇】羽卵者不段。　\n\n又【集韻】【韻會】【正韻】𠀤都玩切。同鍛。鍊也。一曰小冶也。【周禮·冬官考工記】段氏爲鏄器。　又通腶。【禮·昏義】婦執笲、棗、栗、段、脩以見。段，丁亂反。　从殳，耑省聲。與叚別。叚乃假借之義，古馬切。俗通用，非是。\n\n考證：〔【說文】推物也。〕　謹照原文推改椎。"}