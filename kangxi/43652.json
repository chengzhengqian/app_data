{"拼音": "yáng", "部首": "風", "笔画数": "18", "Unicode": "98BA", "page": "1413", "volume": "【戌集下】【風字部】", "notes": "\r\n\r\n【唐韻】與章切【集韻】【韻會】余章切【正韻】移章切，𠀤音陽。【說文】風所飛揚也。　\n\r\n又【書·益稷】工以納言，時而颺之。【傳】是正其義而揚道之。　又大言而疾曰颺。【書·益稷】臯陶拜手稽首颺言。　又簸颺，颺去糠粃也。與揚通。【晉書·孫綽傳】簸之颺之，糠粃在前。【詩·小雅】作簸揚。　\n\r\n又【左傳·昭二十八年】子少不颺。【註】顏貌不揚顯。　\n\r\n又【正字通】舟徐行貌。【陶潛·歸去來辭】舟遙遙以輕颺。　又鳥飛去曰颺。【魏志·呂布傳】譬如養鷹，饑則爲用，飽則颺去。　\n\r\n又【廣韻】【韻會】【正韻】餘亮切【集韻】弋亮切，𠀤音漾。義同。　从昜。俗作𩗺，非。【字彙補】亦作䬗。\n\r\n考證：〔【書·益稷】工以納言，時而颺之。【傳】當正其義而揚道之。〕　謹按傳文當下有是字，是字解時字不可省。今省當字改是字。"}