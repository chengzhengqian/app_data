{"拼音": "fǔ,pǔ,pù", "部首": "用", "笔画数": "7", "Unicode": "752B", "page": "756", "volume": "【午集上】【用字部】", "notes": "\r\n\r\n【唐韻】方矩切【集韻】【韻會】匪父切【正韻】斐古切，𠀤音斧。【說文】男子美稱也。【禮·檀弓】臨諸侯畛於鬼神曰：有天王某甫。【疏】某是天子之字，甫是男子美稱也。【儀禮·士冠禮】永受保之，曰伯某甫仲叔季，唯其所當。【註】甫是丈夫之美稱。孔子爲尼甫，周大夫有嘉甫，宋大夫有孔甫。【雜記疏】甫，且也。五十以伯仲，是正字。二十之時曰某甫，是且字。言且爲之立字也。　\n\r\n又【爾雅·釋詁】甫，大也。【詩·小雅】倬彼甫田。傳甫田謂天下田。【箋】甫之言丈夫也。明乎彼太古之時，以丈夫稅田也。　\n\r\n又【玉篇】始也。　\n\r\n又【廣韻】衆也。【博雅】甫甫，衆也。【詩·大雅】魴鱮甫甫。　\n\r\n又【爾雅·釋詁】甫，我也。　又國名。【詩·大雅】維申及甫，維周之翰。【箋】甫甫，侯也。　又地名。【詩·小雅】東有甫草，駕言行狩。【箋】甫草者，甫田之草也。鄭有圃田，今開封府中牟縣西圃田澤是也。【春秋·定十年】冬，齊侯衞侯鄭游速，會于安甫。【穀梁傳·昭二十三年】吳敗頓胡沈蔡𨻰許之師于雞甫。【註】雞甫，楚地。　又山名。【詩·魯頌】徂來之松，新甫之栢。【傳】新甫，山也。　又章甫，冠名。【禮·郊特牲】章甫，殷道也。　又姓。【風俗通】甫侯之後，周甫瑕，明甫轍，甫輊。又皇甫，複姓。宋戴公之子曰皇父，因命族曰皇父。至秦攺爲皇甫。　\n\r\n又【集韻】彼五切，音補。種菜曰圃，或省作甫。\n\r\n考證：〔【釋文】甫之言大也。〕　謹按釋文甫之言大也卽鄭箋，别本已引鄭箋可以不引别本，謹改爲傳甫田謂天下田。"}