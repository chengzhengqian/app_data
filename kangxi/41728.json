{"拼音": "yōng", "部首": "隹", "笔画数": "13", "Unicode": "96CD", "page": "1366", "volume": "【戌集中】【隹字部】", "notes": "\r\n\r\n〔古文〕邕【唐韻】【集韻】【韻會】【正韻】𠀤於容切，音廱。【玉篇】和也。【書·堯典】黎民於變時雍。　\n\r\n又【爾雅·釋天】太歲在戊曰著雍。　又水名。【水經】四方有水曰雍。　又縣名。【前漢·地理志】漁陽郡雍奴縣。　\n\r\n又【前漢·中山靖王傳】雍門子壹微吟。【註】張晏曰：齊之賢者，居雍門，因以爲號。蘇林曰：六國時人，名周。　\n\r\n又【廣韻】姓也。祭仲壻雍糾。見【左傳·桓十五年】。　\n\r\n又【集韻】通作雝。【班固·兩都賦】乃流辟雍。○按禮王製作辟雝。　\n\r\n又【集韻】委勇切，音壅。【周禮·秋官·司寇】雍氏。【註】謂隄防止水者也。【釋文】雍，於勇反。　\n\r\n又【集韻】祐也。【揚雄·甘泉賦】雍神休。【註】晉灼曰：雍，祐也。師古曰：雍，聚也。雍讀曰擁。　\n\r\n又【廣韻】【集韻】【韻會】【正韻】𠀤於用切，音㙲。【廣韻】九州名。雍，擁也。東崤，西漢，南裔，北居庸，四山之所擁翳也。【書·禹貢】黑水西河惟雍州。【釋文】雍，於用切。○按爾雅釋地作雝。　\n\r\n又【韻會】國名。【左傳·僖二十四年】郜雍曹滕。【註】雍國，在河內山陽縣。【釋文】雍，於用反。　\n\r\n又【廣韻】姓也。【韻會】文王子雍伯之後。"}