{"拼音": "xī", "部首": "心", "笔画数": "10", "Unicode": "606F", "page": "385", "volume": "【卯集上】【心字部】", "notes": "\n\n〔古文〕𧪩【唐韻】相卽切【集韻】【韻會】【正韻】悉卽切，𠀤音熄。【說文】喘也。【增韻】一呼一吸爲一息。　又大聲歎曰太息。【戰國策】閔王太息。【註】長出氣也。【前漢·高帝紀】喟然太息。【師古註】太息之大也。又累氣曰累息。【後漢·任延傳】吏民累息。　一曰止也。【禮·檀弓】細人之愛人也，以姑息。【註】息猶安也。言苟且取安也。王氏曰：且止之辭。　又處也。【詩·小雅】無恆安息。【傳】息，猶處也。　又生也。【周禮·地官】以保息六養萬民。【前漢·宣帝紀】𠛬者不可息。【師古註】息謂生長。言劓刖之徒，不可更生長也。　\n\n又【禮·月令註】陽生爲息。　又子曰息。【東觀漢記】此蓋我子息也。【戰國策】老臣賤息舒祺，最少。\n\n又【尸子】棄黎老之言，用姑息之語。【註】姑，婦也。息，小兒也。　又出錢生子亦曰息。【周禮·地官·泉府】凡民之貸者，以國服爲之息。　又勞也。【儀禮·鄕飮酒禮】乃息司正。【註】息，勞也。【釋文】勞，力報反。　又休也。【周禮·春官·籥章】以息老物。【註】休息之也。\n\n又【冬官·考工記·梓人】張獸侯，則王以息燕。【註】息者，休農息老物也。　\n\n又【釋名】息，塞也，塞滿也。　又國名。又新息縣，本息故國，徙於東，故加新字。【左傳·隱十一年】息侯伐鄭。【註】息國，汝南新息縣。【釋文】一本作鄎。又安息，戎國，去長安萬六百里。【風俗通】戎類有六，五曰鼻息。　又土自長息無限，曰息壤。【山海經】鯀竊帝之息壤，以堙洪水。　又姓。【姓苑】今襄陽有此姓。又息夫，複姓。　又叶私列切，音屑。【蘇軾·遊香積寺詩】把玩竟不食，棄置長太息。幽尋恐不繼，書版記歲月。　从心从自，自亦聲。【徐鍇曰】自，鼻也。氣息从鼻出。會意。\n\n考證：〔【禮·檀弓】小人之愛人也，以姑息。〕　謹照原文小人改細人。"}