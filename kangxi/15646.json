{"拼音": "kài,ké", "部首": "欠", "笔画数": "10", "Unicode": "6B2C", "page": "567", "volume": "【辰集下】【欠字部】", "notes": "\n\n【唐韻】苦漑切【集韻】【韻會】口漑切，𠀤音慨。【說文】逆氣也。【玉篇】上欶也。【類篇】今俗謂嗽爲欬。【禮·月令】季夏行春令，則穀實鮮落，國多風欬。【註】因風致欬疾也。　又大呼曰廣欬。【禮·曲禮】車上不廣欬。【疏】廣，弘大也。欬，聲欬也。在上而聲大欬，似自矜，又驚衆也。　又謦欬，言笑也。【列子·黃帝篇】宋康王蹀足謦欬疾言。【莊子·徐無鬼】况乎昆弟親戚之謦欬其側。【註】欬，苦愛反。　\n\n又【集韻】去兾切，音器。義同。　\n\n又【集韻】乙界切，音餲。與噫同。【說文】飽食息也。通作䬵。"}