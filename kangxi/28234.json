{"拼音": "yì", "部首": "羽", "笔画数": "17", "Unicode": "7FFC", "page": "959", "volume": "【未集中】【羽字部】", "notes": "\r\n\r\n〔古文〕𦏵【廣韻】與職切【集韻】【韻會】逸職切，𠀤音弋。【說文】作𩙺。翄也。篆文从羽。【廣韻】羽翼。【易·明夷】明夷于飛，垂其翼。　\n\r\n又【書·臯陶謨】庶明勵翼。【傳】翼戴上命。【疏】言如鳥之羽翼，而戴奉之。鄭云：以衆賢明，作輔翼之臣。　\n\r\n又【書·益稷】予欲左右有民汝翼。【傳】汝翼成我。【疏】汝當翼贊我也。　\n\r\n又【書·武成】越翼曰。【傳】翼，明也。　\n\r\n又【詩·小雅】四牡翼翼。【傳】閑也。　\n\r\n又【詩·小雅】有嚴有翼。【傳】翼，敬也。　\n\r\n又【詩·小雅】四騏翼翼。【傳】壯健貌。　\n\r\n又【詩·小雅】我稷翼翼。【箋】蕃廡貌。　\n\r\n又【詩·小雅】疆埸翼翼。【傳】讓畔也。【箋】閒暇之意。　\n\r\n又【詩·大雅】小心翼翼。【傳】恭也。　又星名。【禮·月令】昬翼中。　又國名。【左傳·隱五年】伐翼。【註】晉舊都，在平陽絳邑縣東。　又姓。【前漢·藝文志】孝經有翼氏說一篇。【姓氏急就篇】晉翼侯之後，漢有諫議大夫翼奉。　\n\r\n又【廣雅】飛也，美也，和也，盛也，元氣也。【玉篇】翹也，助也。\n\r\n考證：〔【詩·小雅】我黍翼翼〕　謹照原文我黍改我稷。"}