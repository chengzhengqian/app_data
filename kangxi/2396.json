{"拼音": "běi,bèi", "部首": "匕", "笔画数": "5", "Unicode": "5317", "page": "152", "volume": "【子集下】【匕字部】", "notes": "\n\n〔古文〕𧉥【唐韻】博墨切【集韻】【韻會】必墨切【正韻】必勒切，𠀤綳入聲。【說文】乖也。从二人相背。【徐曰】乖者，相背違也。【史記·魯仲連傳】士無反北之心。【玉篇】方名。【史記·天官書】北方水，太隂之精，主冬，曰壬癸。【前漢·律歷志】太隂者北方。北，伏也。陽氣伏于下，于時爲冬。\n\n又【廣韻】奔也。【史記·管仲傳】吾三戰三北。\n\n又【集韻】補妹切【韻會】蒲妹切，𠀤音背。【集韻】違也。【正韻】分異也。【書·舜典】分北三苗。【註】分其頑梗，使背離也。"}