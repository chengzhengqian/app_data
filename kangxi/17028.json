{"拼音": "cén,qián,zàn", "部首": "水", "笔画数": "10", "Unicode": "6D94", "page": "627", "volume": "【巳集上】【水字部】", "notes": "\n\n【唐韻】鉏針切，】【集韻】【韻會】【正韻】鉏簪切，𠀤音岑。【說文】漬也。一曰涔陽渚，在郢中。【楚辭·招魂】望涔陽兮極浦。　又水名。【水經注】涔水，出漢中南縣東南旱山，卽黃水也。　又潦水亦曰涔。【淮南子·俶眞訓】牛蹄之涔。　\n\n又【爾雅·釋器】槮謂之涔。【註】積柴養魚曰槮。　\n\n又【韓詩章句】涔，漁池也。【馬融·長笛賦】渟涔障潰。　又涔涔，雨多貌。　又淚下貌。【江淹·雜體詩】涔淚猶在目。　\n\n又【集韻】徐心切，音尋。義同。　又慈鹽切，音潛。【博雅】瀀涔，栫也。或作槮。　又水名。【山海經】大時之山，涔水出焉。　又與潛同。【書·禹貢】沱潛旣道。　\n\n又【集韻】仕濫切。窪也。　又仕懺切，音鑱。水涯。"}