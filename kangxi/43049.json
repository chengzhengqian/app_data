{"拼音": "kuǐ,qīng,qǐng", "部首": "頁", "笔画数": "8", "Unicode": "9877", "page": "1399", "volume": "【戌集下】【頁字部】", "notes": "\r\n\r\n〔古文〕頔【廣韻】去穎切【集韻】【韻會】犬潁切【正韻】丘潁切，𠀤傾上聲。【玉篇】田百畝爲頃。【後漢·黃憲傳】叔度汪汪若千頃波。　又俄頃。【禮·三年問】小者至於燕雀，猶有啁噍之頃焉。　又地名。【左傳·哀十二年】宋鄭之閒有𨻶地焉，曰頃丘。【音】苦潁反，又音傾。　\n\r\n又【唐韻】去營切【集韻】【韻會】【正韻】窺營切，𠀤與傾同。【說文】頭不正也。　又器名。【詩·周南】采采卷耳，不盈頃筐。《韓詩》云：𢽽筐也。　\n\r\n又【諡法】甄心動懼曰頃。敏以敬愼曰頃。　又西頃，山名。【前漢·地理志】隴西郡臨洮，禹貢西頃山在縣西。【師古註】頃讀曰傾。今本禹貢作傾。西頃卽西傾也。○按廣韻作地名，非。　\n\r\n又【正韻】犬蘂切。與跬同。【禮·祭義】君子頃步而弗敢忘孝也。【註】頃當爲跬，缺婢反。又丘弭反。一舉足爲跬。再舉足爲步。【說文】从匕从頁。【徐鉉曰】匕者，有所比附不正也。\n\r\n考證：〔【左傳·哀十二年】宋鄭之閒有𨻶地焉，曰頃邱。【註】苦潁反〕　謹按此音義非註也。註字改爲音字。〔【詩·周南】采采卷耳，不盈頃筐。【箋】頃筐，𢽽筐也。〕　謹按箋無此語。今據釋文所引韓詩改韓詩云𢽽筐也。〔【前漢·地理志】隴西郡臨洮，禹貢西頃山在縣西南。〕　謹按原文在縣西一句南郡都尉治一句，南字連下句不連上句，今省去。〔【禮·祭儀】君子頃步而弗敢忘孝也。〕 謹照原書祭儀改祭義。"}