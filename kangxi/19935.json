{"拼音": "hǎng,láng,lǎng,làng", "部首": "犬", "笔画数": "10", "Unicode": "72FC", "page": "712", "volume": "【巳集下】【犬字部】", "notes": "\n\n【唐韻】魯當切【集韻】【韻會】盧當切【正韻】魯堂切，𠀤音郞。【說文】似犬，銳頭白頰，高前廣後。从犬，良聲。【埤雅】狼大如狗，靑色，作聲諸竅皆沸，善逐獸。里語曰：狼卜食。狼將遠逐食，必先倒立以卜所向，故獵師遇狼輒喜。狼之所嚮，獸之所在也，其靈智如此。古之烽火用狼糞，取其煙直而聚，雖風吹之不斜。【爾雅·釋獸】狼，牡貛，牝狼。【註】牡名貛，牝名狼，辨狼之種類也。【詩·齊風】竝驅從兩狼兮。【周禮·天官·獸人】冬獻狼。【註】狼膏聚，聚則溫。　又狼藉。【孟子】樂歲粒米狼戾。【註】狼戾，猶狼藉也。\n\n又【周禮·秋官】條狼氏。【註】條，當爲滌器之滌。狼狼扈道上。【疏】狼狼扈道上者，謂不蠲之物在道，猶今言狼藉也。　又星名。【史記·天官書】東有大星曰狼。狼角變色，多盜賊。\n\n又【律書】西至於狼。狼者，言萬物可度量。斷萬物故曰狼。　\n\n又【杜篤·論都賦】寥狼邛莋。【註】寥狼，猶擥擾也。　又地名。【左傳·文九年】楚子師於狼淵，以伐鄭。【史記·秦本紀】白起攻趙，取代光狼城。又白狼縣，屬右北平郡。臯狼縣，屬西河郡。皆見【前漢·地理志】。　\n\n又【後漢·明帝紀】西南夷白狼動黏諸種，前後慕義貢獻。　又草名。【爾雅·釋草】孟狼尾。【註】似茅，今人亦以覆屋。　又姓。【左傳·文二年】狼瞫取戈以斬囚。　\n\n又【集韻】里黨切。音朗。狼犺，獸名。似猴。　又郁狼，漢侯國。【韋昭曰】屬魯。狼音盧黨反。見【史記·建元以來王子侯者年表】。　\n\n又【集韻】【韻會】𠀤郞宕切，音浪。博狼，地名。在陽武。【前漢·張良傳】秦皇帝東遊，至博狼沙中【註】師古曰：狼音浪。◎按史記本作浪。"}