{"拼音": "wǔ", "部首": "心", "笔画数": "7", "Unicode": "5FE4", "page": "377", "volume": "【卯集上】【心字部】", "notes": "\n\n【唐韻】【集韻】【韻會】【正韻】𠀤五故切，音誤。【說文】逆也，本作啎。从午，吾聲。今作忤。【後漢·鮑永傳】持正之忤。又忤忤。意不喜也。【釋名】靑徐謂女曰娪。娪，忤也。始生時人意不喜，忤忤然也。　又或作牾。【前漢·王莽傳】無所牾意。亦作午。【禮·哀公問】午其衆，以伐有道。　亦作蘁。【莊子·寓言篇】使人乃以心服，而不敢蘁立。【音義】蘁音悟，逆也。　\n\n又【正韻箋】忤，亦作梧。【釋名】當塗曰梧丘。梧，忤也，與人相當忤也。　又通作悟。【史記·韓非傳】悟言無所擊排。【註】悟作忤。　又通作迕。【前漢·食貨志】好惡乖迕。【註】迕忤同。"}