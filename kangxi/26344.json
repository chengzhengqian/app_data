{"拼音": "yù,zhōu,zhù", "部首": "米", "笔画数": "12", "Unicode": "7CA5", "page": "908", "volume": "【未集上】【米字部】", "notes": "\r\n\r\n【廣韻】【集韻】【韻會】【正韻】𠀤之六切，音祝。糜也。【釋名】粥濯于糜，粥粥然也。【禮·月令】仲秋行糜粥飮食。【風土記】天正日南，黃鐘踐長，是日始牙動，爲饘粥以養幼。【南越志】盧陵城中有井，半靑半黃，黃者甜滑，宜作粥，色如金，似灰汁，甚芬馨。　又豆粥。【後漢·馮異傳】光武至饒陽蕪蔞亭，異上豆粥。【晉書·石崇傳】崇爲客作豆粥，咄嗟便辦。　又茗粥。【茶錄】吳人采茶煑之，名茗粥。　又楡粥。【唐書·陽城傳】隱中條山，歲饑，屑楡爲粥。　又天有粥㕑。【天文集要】玉井主粥㕑。　又凉州以粥爲羅闍。【異物志】高昌僻土，有異于華，寒服冷水，暑啜羅闍。　\n\r\n又【說文】本作鬻。今俗作粥。【前漢·文帝紀】吏廩當受鬻者，或以陳粟。【註】鬻與粥同。師古曰：黃帝始烹穀爲粥，周謂之饘，宋、衞謂之餰。　又姓。鬻熊，周文王時人，省作粥。楚有粥權，卽熊後。　又粥粥，𤰞謙貌。【禮·儒行】粥粥若無能也。【疏】粥粥，柔弱專愚之貌。【註】亦作羊六反。　\n\r\n又【廣韻】【集韻】【韻會】【正韻】𠀤余六切，音育。【前漢·禮樂志】粥粥音送。【註】粥粥，敬懼貌。師古曰：粥，弋六反。　又北狄名。【史記·五帝紀】黃帝北遂葷粥。【註】粥，音育。　又賣也。【禮·王制】田里不粥。【荀子·儒效篇】魯之粥牛馬者不豫賈。　\n\r\n又【韻會小補】靡爲切。䭈也。通作靡。　又叶職律切，音𠭴。【蘇轍·鍾山詩】老僧一身泉上住，十年掃盡人閒迹。客到惟燒柏子香，晨饑坐視山前粥。"}