{"拼音": "yāo,yǎo,yào", "部首": "襾", "笔画数": "9", "Unicode": "8981", "page": "1128", "volume": "【申集下】【襾字部】", "notes": "\r\n\r\n〔古文〕𡢗𦥼𠾅【唐韻】於霄切【集韻】【韻會】伊消切，𠀤音邀。【博雅】約也。【論語】久要不忘平生之言。【註】久要，舊約也。【左傳·哀十四年】使季路要我，吾無盟矣。　又求也。【孟子】脩其天爵，以要人爵。　又䙅也。【詩·魏風】要之襋之，好人服之。　又會也。【禮·樂記】要其節奏。【註】要，猶會也。【釋文】要，一遙反。　\n\r\n又【廣韻】勒也。　又劫也。【前漢·文帝紀】上自欲征匈奴，羣臣諫不聽，皇太后固要，上乃止。　又劾也，察也。【周禮·秋官·鄕士】異其死𠛬之罪而要之。【疏】要，劾實也。【書·康誥要囚傳】要察囚情，得其辭以斷獄。　又衞圻之外，謂之要服。【書·禹貢】五百里要服。　又姓。【通志·氏族略】吳人要離之後，漢有河南令要兢，唐建中朔方大將軍要珍。　又水名。【水經注】濡水，又東南流與要水合。　又靑要，山名。【山海經】靑要之山，寔惟帝之密都。　又高要，縣名。【一統志】屬廣州府。　又與腰通。【說文】身中也，象人要自𦥑之形。今作腰。別詳肉部。　\n\r\n又【廣韻】於笑切。讀去聲。【篇海】凡要也，要會也。【孝經】先王有至德要道。【晉書·宣帝紀】軍事大要有五。　又《論語》久要，亦讀去聲。【王安石·老人行】古來人事已如此，今日何須論久要。叶入誚韻。　\n\r\n又【集韻】伊鳥切，音杳。與騕同。騕褭，良馬名。或作要。　又以紹切，音𤕷。與偠同。偠紹或作要紹。舒緩貌也。"}