{"拼音": "huǐ,xuān,xuǎn", "部首": "火", "笔画数": "10", "Unicode": "70DC", "page": "670", "volume": "【巳集中】【火字部】", "notes": "\n\n【廣韻】况晚切【集韻】火遠切【正韻】况遠切，𠀤音咺。【易·說卦】日以烜之。【疏】烜，乾也。　\n\n又【玉篇】火盛貌。　\n\n又【廣韻】光明也。　\n\n又【韻會】【正韻】引《詩》：赫兮咺兮。◎按《詩·衞風》本作咺。釋文韓詩作宣。《禮·中庸》引《詩》作喧。無作烜者。　\n\n又【廣韻】許委切【集韻】【韻會】【正韻】虎委切，𠀤音毀。【周禮·秋官·司烜氏】掌以夫遂取明火于日，以鑒取明水于月，以共祭祀之明齍明燭，共明水。【註】烜，火也。讀如衞侯燬之燬。〇按《說文》爟或从亘作烜，古玩切。《集韻》《類篇》《正韻》仍之。《正字通》云：周禮夏官司爟與秋官司烜所掌不同，音切亦異。烜非爟字重文。《說文》合爲一誤。今《廣韻》二十九換止收爟字，無烜字。《集韻》《類篇》《正韻》俱仍《說文》之誤也。　\n\n又【易·說卦】日以烜之。【陸德明·音義】况晚反，又香元反。"}