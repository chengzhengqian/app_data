{"拼音": "yuán", "部首": "爪", "笔画数": "9", "Unicode": "7230", "page": "689", "volume": "【巳集中】【爪字部】", "notes": "\n\n【唐韻】羽元切【集韻】【韻會】于元切，𠀤音袁。【說文】引也。从𠬪从于。【集韻】謂引詞也。【爾雅·釋詁】粵于爰日也。爰粵于也。【註】轉相訓。【書·咸有一德】爰革夏正。【傳】爰，於也。【詩·小雅】爰及矜人。【箋】爰，日也。　\n\n又【爾雅·釋訓】爰爰，緩也。【詩·王風】有兔爰爰。【傳】爰爰，緩意。　\n\n又【揚子·方言】爰，恚也。楚曰爰。　　\n\n又【廣韻】哀也。　\n\n又【左傳·僖十五年】晉於是乎作爰田。【註】分公田之稅舊入公者，爰之於所賞之衆。【疏】爰，易也。謂舊入公者，乃攺易於所賞之衆。　\n\n又【史記·張湯傳】劾䑕掠治，傳爰書。【註】爰，換也。古者重𠛬嫌有愛惡，故換獄書，使他官考實之。　\n\n又【爾雅·釋鳥】爰居，雜縣。【疏】爰居，大如馬駒。一名雜縣。【魯語】海鳥曰爰居裔。\n\n又【說文】籀文爲車轅字。　又姓。【廣韻】袁或作爰。出濮陽舜裔胡公之後。"}