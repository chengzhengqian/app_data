{"拼音": "yì", "部首": "歹", "笔画数": "16", "Unicode": "6BAA", "page": "583", "volume": "【辰集下】【歹字部】", "notes": "\n\n〔古文〕𣨑𣩉【唐韻】【正韻】於計切【集韻】【韻會】壹計切，𠀤音翳。【說文】死也。【左傳·隱九年】鄭伯禦戎，前後擊之，盡殪。【杜註】殪，死也。　又殄絕也。【書·康誥】天乃大命文王殪戎殷。　又盡也。【左傳·宣六年】中行桓子曰：使疾其民，以盈其貫，將可殪也。【杜註】殪，盡也。　又仆也。【後漢·光武紀】莽兵大潰，走者相騰踐，奔殪百餘里閒。【註】殪，仆也。　又一矢而死曰殪。【詩·小雅】殪此大兕。【司馬相如·上林賦】弦矢分，藝殪仆。　又與瘞通。【儀禮·覲禮】祭川沈，祭地瘞。【鄭註】古文瘞作殪。　又與翳通。【韓詩·大雅】其葘其殪。【釋文】葘，反草也。殪，因也。因高塡下也。今《詩》作其葘其翳。"}