{"拼音": "hài,hé", "部首": "宀", "笔画数": "10", "Unicode": "5BB3", "page": "286", "volume": "【寅集上】【宀字部】", "notes": "\n\n【唐韻】何蓋切【集韻】【正韻】下蓋切【韻會】合蓋切，𠀤孩去聲。【說文】傷也。从宀从口。言从家起也。丯聲。【徐曰】禍嘗起於家，生於忽微，故害从宀。【增韻】利，害之對。又殘也，禍也。【易·謙卦】鬼神害盈而福謙。【繫辭】損以遠害，益以興利。\n\n又【周語】先王非務武也，勤恤民隱，而除其害也。　又妨也。【左傳·桓六年】謂其三時不害，而民和年豐也。　又要害。【戰國策】秦之號令賞罰地形利害，天下弗如也。【史記·秦始皇本紀】北收要害之郡。　又忌也。【史記·燕世家】燕昭王使樂毅約趙楚伐齊，諸侯害齊湣王驕暴，皆許之。【註】害猶言患之也。\n\n又【屈原·列傳】上官大夫與之同列爭寵，而心害其能。　\n\n又【集韻】【類篇】𠀤何割切，音曷。何也。【爾雅·釋言】盍也。【註】盍，何不也。或作害，與曷盍通。【詩·周南】害澣害否。【註】害，何也。【書·大誥】王害不違卜。【註】害作曷。　又叶古詣切，音係。【詩·邶風】願言思子，不瑕有害。叶上逝。\n\n又【賈誼·旱雲賦】𤱶畝枯槁而失澤兮，壞石相聚而爲害。叶下涕。【前漢·眭兩夏侯京翼李敘傳】疑殆匪闕，違衆忤世。淺爲悔尤，深作敦害。　俗作害。害字丯聲，俗从丰作。"}