{"拼音": "shàn", "部首": "疒", "笔画数": "8", "Unicode": "759D", "page": "769", "volume": "【午集中】【疒字部】", "notes": "\r\n\r\n【唐韻】【集韻】【韻會】【正韻】𠀤所晏切，音訕。【說文】腹痛也。【廣韻】病也。【釋名】疝，詵也。氣詵詵然，上入而痛也。【素問】黃帝曰：疹得心脈而急，爲何病。岐伯曰：病名心疝，少腹當有形也。【方書】三陽急爲瘕，三隂急爲疝。男子有七疝，寒水筋血氣狐㿗是也。【史記·扁鵲倉公傳】牡疝在鬲，下上連肺，病得之內。【又】臣意胗之曰：湧疝也。令人不得前後溲。【後漢·律曆志】白露晷長六尺二寸八分，未當至而至，多病水腹，閉疝瘕。　\n\r\n又【廣韻】所閒切【集韻】師閒切，𠀤音山。義同。"}