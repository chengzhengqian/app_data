{"拼音": "fǔ", "部首": "金", "笔画数": "10", "Unicode": "91DC", "page": "1296", "volume": "【戌集上】【金字部】", "notes": "\r\n\r\n【廣韻】扶雨切【集韻】奉甫切，𠀤音父。【說文】鬴，或作𨥏。俗省作釜。【古史考】黃帝始作釜。【易·說卦傳】坤爲釜。【疏】取其化生成熟也。【詩·召南】維錡及釜。【註】有足曰錡，無足曰釜。【釋文】釜，符甫反。　又量名。【論語】與之釜。【左傳·昭二年】豆區釜鍾，四升爲豆，各自其四，以登于釜，釜十則鍾。【註】釜，六斗四升，鍾，六斛四斗。　又山名。【史記·封禪書】黃帝合符釜山。【括地志】釜山，在嬀州懷戎縣北。　\n\r\n又【水經注】西海鹽池北，西王母有石室石釜。　\n\r\n又【韻補】叶府九切，音缶。【蘇轍·土牛詩】土牛適成象，逡巡見屠剖。田家挽雙角，歸理鏁絲釜。"}