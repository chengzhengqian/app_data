{"拼音": "càn", "部首": "米", "笔画数": "13", "Unicode": "7CB2", "page": "909", "volume": "【未集上】【米字部】", "notes": "\r\n\r\n【廣韻】【集韻】【韻會】蒼案切【正韻】蒼晏切，𠀤音燦。【說文】稻重二䄷，爲粟二十斗，爲米十斗，曰毇。爲米六斗大半斗曰粲。【篇海】精鑿食也。　又餐也。【詩·鄭風】還予授子之粲兮。【傳】粲，餐也。今河北人呼食爲粲，謂餐食也。　\n\r\n又【廣韻】優也，察也，明也。【詩·唐風】角枕粲兮。【小雅】粲粲衣服。【爾雅·釋訓】宴宴粲粲，尼居息也。【註】盛飾晏安，近處優閒。【前漢·宣帝紀】骨肉之親，粲而不殊。【註】粲，明也。　又衆意。【詩·鄭風】三英粲兮。【箋】衆意。【註】采諫反。【朱註】又光明也。　又三女爲粲。【詩·唐風】今夕何夕，見此粲者。【周語】密康公遊于涇，有三女奔之。其母曰：必致之王，女三爲粲。粲，美物也。　又笑貌。【穀粱傳·昭四年】軍人皆粲然而笑。【註】粲然，盛笑貌。　又漢𠛬有白粲。【前漢·孝惠紀】當爲城旦舂者，皆耐爲鬼薪白粲。【註】白粲，坐擇米使正白爲白粲，三歲𠛬也。　又精潔貌。【荀子·榮辱篇】粲然有秉芻豢稻粱而至者。【註】粲，精潔貌。　又姓。隴西族，出【姓苑】。　又叶倉甸切，音茜。【陸雲·贈張府君詩】被繡晝行，昔人攸羨。階雲飛藻，孰與同粲。　\n\r\n又【廣韻】與㛑同。　【海篇】別作𥺤。"}