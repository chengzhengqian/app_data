{"拼音": "xiào", "部首": "子", "笔画数": "7", "Unicode": "5B5D", "page": "278", "volume": "【寅集上】【子字部】", "notes": "\n\n【唐韻】呼敎切【集韻】【韻會】【正韻】許敎切，𠀤嘐去聲。【說文】善事父母者。从老省，从子，子承老也。【孝經】夫孝，天之經也，地之義也，民之行也。【書•堯典】克諧以孝。【禮•祭統】孝者，畜也。順於道，不逆於倫之謂畜。\n\n又【祭義】曾子曰：居處不莊非孝，事君不忠非孝涖官不敬非孝，朋友不信非孝，戰𨻰無勇非孝。五者不遂烖，及於親，敢不敬乎。　\n\n又【諡法】五宗安之，慈惠愛親，秉德不回，協時肇享，大慮行節，𠀤曰孝。　又姓。【風俗通】秦孝公後。　又叶許救切，音臭。【詩•周頌】於乎皇考，永世克孝。叶上疚造。　又叶許六切，音旭。【詩•大雅】匪棘其欲，遹追來孝。叶上淢，淢音侐。"}