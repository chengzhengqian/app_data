{"拼音": "chén", "部首": "小", "笔画数": "6", "Unicode": "5C18", "page": "297", "volume": "【寅集上】【小字部】", "notes": "\n\n【字彙補】古文塵字。註詳土部十一畫。\n（塵）〔古文〕𦧄𡐪尘【唐韻】直珍切【集韻】【韻會】【正韻】池鄰切，𠀤音𨻰。埃也。【爾雅·釋詁】久也。謂塵垢稽久也。【詩·小雅】無將大車，祗自塵兮。【後漢·班固傳】風伯淸塵。【拾遺記】石虎起樓四十丈，異香爲屑，風起則揚之，名芳塵。【嶺南表異錄】犀角爲簪梳，塵不著髮，名辟塵犀。　又淫視爲遊塵，見【穀梁序疏】。　又明窻塵，丹砂，藥名。【李白·草創大還詩】髣髴明窻塵。　\n\n又【梵書·圓覺經】根塵虛妄。【註】根塵，六根之塵，謂眼、耳、鼻、舌、心、意。\n\n又【列仙傳】麻姑謂王方平曰：見東海三變爲桑田，今將行復揚塵乎。　又姓，見【統譜】。　又叶直連切，音廛。【班彪·北征賦】忽進路以息節兮，飮予馬兮洹泉。朝露漸予冠蓋兮，衣晻藹而蒙塵。"}