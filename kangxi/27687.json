{"拼音": "wáng,wǎng", "部首": "网", "笔画数": "8", "Unicode": "7F54", "page": "946", "volume": "【未集中】【网字部】", "notes": "\r\n\r\n〔古文〕𡦽𡧏【說文】网，或从亡。【易·繫辭】結繩而爲罔罟，以佃以漁。【釋文】取獸曰罔，取魚曰罟。○按今文易作網。　又羅也。【易·大壯】君子用罔。【註】君子用之，以爲羅已者也。【詩·大雅】天之降罔。【傳】天下羅罔，以取有罪。　\n\r\n又【爾雅·釋言】罔，無也。【易·晉卦】貞吉罔孚。【書·湯誓】罔有攸赦。　\n\r\n又【論語】罔之生也，幸而免。【何晏註】誣罔。【朱註】不直也。【前漢·揚雄傳】不可姦罔。【註】誣也。　\n\r\n又【楚辭·九歌】罔薛荔兮爲帷。【註】結也。　\n\r\n又【楚辭·九章】罔芒芒之無紀。【註】又欲罔然芒芒，與衆同志，則無以立紀綱，垂號諡也。　\n\r\n又【莊子·齊物論】罔兩問景曰。【註】罔兩，景外之微隂也。　又同魍。【孔叢子】土木之怪夔罔兩。　\n\r\n又【集韻】武方切，音亡。汪罔氏，長狄之君。\n\r\n考證：〔【楚辭·九歌】罔薜荔爲帷。〕　謹照原文薜荔下增兮字。"}