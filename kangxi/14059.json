{"拼音": "shú,zhū", "部首": "木", "笔画数": "6", "Unicode": "6731", "page": "509", "volume": "【辰集中】【木字部】", "notes": "\n\n【唐韻】章俱切【集韻】【韻會】鐘輸切【正韻】專於切，𠀤音珠。【說文】赤心木，松柏之屬。从木，一在其中。一者記其心。徐曰：木之爲物，含陽於內，南方之火所自藏也。　\n\n又【山海·西荒經】蓋山之國有樹，赤皮，名朱木。　又朱赤，深纁也。【詩·豳風】我朱孔陽。【註】謂朱色光明也，寄位於南方。　又朱儒，短小之稱。【左傳·襄四年】臧武仲敗於邾。國人誦之曰：朱儒，朱儒，使我敗於邾。或作侏儒。　又姓。【統譜】顓頊之後封邾，後爲楚滅，子孫去邑爲朱。又望出吳郡。　\n\n又【集韻】慵朱切，音殊。朱提，縣名。【前漢·地理志】屬犍爲郡。\n考證：〔國人歌之曰，朱儒朱儒，使我敗於邾。〕　謹照左傳原文 歌改誦。"}