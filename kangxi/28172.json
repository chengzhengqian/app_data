{"拼音": "dí,zhái", "部首": "羽", "笔画数": "14", "Unicode": "7FDF", "page": "957", "volume": "【未集中】【羽字部】", "notes": "\r\n\r\n【廣韻】徒歷切【集韻】【韻會】亭歷切【正韻】杜歷切，𠀤音狄。【說文】山雉尾長者。【書·禹貢】羽畎夏翟。　\n\r\n又【詩·鄘風】其之翟也。【傳】翟，羽飾衣。　\n\r\n又【詩·衞風】翟茀以朝。【傳】翟，翟車也。夫人以翟羽飾車。【周禮·春官·巾車】王后之五路，重翟鍚面朱總，厭翟勒面繢總。【註】重翟，厭翟，謂蔽也。　\n\r\n又【詩·邶風】右手秉翟。【傳】翟，羽也。【疏】謂雉之羽也。　【禮·祭義】夫祭有畀煇胞翟閽者。【註】翟謂敎羽舞者也。【疏】四者皆是踐官。　又國名。【周語】將以翟伐鄭。【註】翟，隗姓之國也。　又戎翟。【周語】自竄于戎翟之閒。【註】翟，或作狄。　又姓。【急就篇註】翟氏，本齊翟僂新之後也。魏有翟璜，翟翦，漢有翟公，翟方進。　\n\r\n又【廣韻】場伯切【集韻】【韻會】【正韻】直格切，𠀤音宅。陽翟，縣名。【史記·項羽紀】韓王成因故都，都陽翟。【註】陽翟，河陽翟縣也。　\n\r\n又【廣韻】亦姓。唐有陝州刺史翟璋。【姓纂】姓苑，本音翟，後改音宅。　\n\r\n又【集韻】直角切，音濁。鸐或作翟。\n\r\n考證：〔【周禮·春官·巾車】王后之五路，重翟錫面朱總。〕　謹照原文錫改鍚。"}