{"拼音": "jí", "部首": "口", "笔画数": "6", "Unicode": "5409", "page": "175", "volume": "【丑集上】【口字部】", "notes": "\n\n【唐韻】居質切【集韻】【韻會】【正韻】激質切，𠀤音拮。【說文】善也。【廣韻】吉利也。【書·大禹謨】惠迪吉。　又朔日曰吉。【詩·小雅】二月初吉。【周禮·天官·大宰】正月之吉。　又州名。【韻會】漢豫章地，隋置吉州。　又姓。【廣韻】出馮翊尹吉甫之後。漢有漢中太守吉恪。　\n\n又【集韻】極乙切，音佶。本作姞，姓也。　\n\n又【集韻】謹也。　\n\n又【集韻】【韻會】𠀤其吉切，音咭。亦姓也。【詩·小雅】彼君子女，謂之尹吉。【箋】吉讀爲姞。尹氏，姞氏，周室昏姻之舊姓也。○按《釋文》吉，毛讀如字。鄭讀爲姞，其吉反，又其乙反，三音皆可讀。　\n\n又【唐韻正】叶音髻。【曹植·黃帝三鼎贊】鼎質之精，古之神器。黃帝是鑄，以象太一。能輕能重，知凶識吉。一叶於二反。【徐勉·萱草賦】亦曰宜男，加名斯吉。華而不豔，雅而不質。隨晦明而舒卷，與風霜而榮悴。質叶音致。\n\n考證：〔按釋文吉，毛讀如字。鄭讀爲姞，其吉反，又其一反，〕　謹照原文其一反改其乙反。"}