{"拼音": "zhōng", "部首": "金", "笔画数": "9", "Unicode": "949F", "page": "1323", "volume": "【戌集上】【金字部】", "notes": "\r\n\r\n【唐韻】職容切【集韻】【韻會】諸容切，𠀤音鍾。【說文】樂鐘也。【廣韻】世本曰：垂作鐘。【釋名】鐘，空也。內空受氣多，故聲大也。【詩·周南】鐘鼓樂之。　\n\r\n又【韻會】律名，黃鐘十一月，夾鐘二月，林鐘六月，應鐘十月。◎按《周》《禮》皆作鍾，古字通用。互詳前鍾字註。　又地名。【春秋·桓十一年】公會宋公于夫鐘。【註】夫鐘，郕地。　又山名。【廣輿記】鐘山屬金陵。　【集韻】或作銿。"}