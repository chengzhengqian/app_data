{"拼音": "huá,huà", "部首": "刀", "笔画数": "6", "Unicode": "5212", "page": "137", "volume": "【子集下】【刀字部】", "notes": "\n\n【唐韻】戸花切【集韻】【正韻】胡瓜切，𠀤音華。【廣韻】撥進船也。【集韻】舟進竿謂之划。\n\n又【正字通】方音讀若話，俗呼小船爲划子。\n\n又【廣韻】【集韻】𠀤古臥切，果去聲。鐮也。【玉篇】刈𠛎也。\n\n又【廣韻】【集韻】𠀤古火切，音果。割也。\n\n（劃）〔古文〕𠟱【唐韻】呼麥切【集韻】【韻會】忽麥切【正韻】霍虢切，𠀤轟入聲。【說文】錐刀也。\n\n又【廣韻】劃，作事也。\n\n又【玉篇】以刀劃破物也。\n\n又【唐韻】【集韻】𠀤胡麥切，音獲。裂也。【集韻】或作劐。亦作𠜻。"}