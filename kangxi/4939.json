{"拼音": "è", "部首": "土", "笔画数": "11", "Unicode": "580A", "page": "232", "volume": "【丑集中】【土字部】", "notes": "\n\n【廣韻】烏各切【集韻】【韻會】【正韻】遏各切，𠀤音惡。色土也。【山海經】大次之山，其陽多堊。【又】蔥聾之山，其中大谷，多白堊，黑靑黃堊。【司馬相如·子虛賦】其土則丹靑赭堊。　\n\n又【爾雅·釋宮】牆謂之堊。【釋名】堊者，亞也，次也。先泥之，以灰飾之也。【周禮·春官】守祧若將祭祀，其祧則守祧黝堊之。【註】黝堊其祧，使新潔也。　又不塗塈亦曰堊。【禮·雜記】三年之喪，廬堊室之中。【註】堊室，壘墼爲之，不塗墍也。　又塺泥亦曰堊。【莊子·徐無鬼】郢人堊漫其鼻端若蠅翼，使匠石斲之，運斤成風，盡堊而鼻不傷。　\n\n又【集韻】【韻會】【正韻】𠀤烏故切，音污。義同。　【正譌】象圬者，縱橫塗飾之形。凡塗飾皆言堊。"}