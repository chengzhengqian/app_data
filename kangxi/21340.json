{"拼音": "qí,xí", "部首": "田", "笔画数": "11", "Unicode": "7566", "page": "762", "volume": "【午集上】【田字部】", "notes": "\r\n\r\n【唐韻】戸圭切【集韻】【韻會】懸圭切，𠀤音攜。【說文】田五十畝曰畦。【屈原·離騷】畦留荑與揭車兮，雜杜蘅與芳芷。【註】五十畝爲畦。【莊子·人閒世】彼旦爲無町畦，亦與之爲無町畦。　\n\r\n又【廣韻】菜畦。【史記·貨殖傳】千畦薑韭。【註】徐廣曰：千畦，二十五畝。駰案，韋昭曰：畦猶壠。【前漢·食貨志】還廬樹桑，菜茹有畦，瓜瓠果蓏。【註】師古曰：畦區也。　又地名。【史記·封禪書】故作畦畤櫟陽，而祀白帝。【索隱註】漢舊儀云：祭人先於隴西西縣人先山，山上皆有土人，上下有畤，如種韭畦，畦中各有二土封，故云畦畤也。　\n\r\n又【集韻】涓畦切，音圭。田起堳埒也。　\n\r\n又【集韻】勻規切，音䔺。\n\r\n又【五音集韻】息遺切，音綏。義𠀤同。\n\r\n考證：〔【史記·貨殖傳】千畦薑韭。【註】徐廣曰，千畦，二十五畝。駟按，韋昭曰，畦猶壠。〕　謹按駟乃駰之譌，駰裴駰也。謹照原文駟改駰。"}