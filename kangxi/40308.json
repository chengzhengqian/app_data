{"拼音": "chí,dī,dí,shí", "部首": "金", "笔画数": "17", "Unicode": "9349", "page": "1313", "volume": "【戌集上】【金字部】", "notes": "\r\n\r\n【廣韻】都奚切【集韻】都黎切，𠀤音低。【玉篇】鋒也。　\n\r\n又【集韻】田黎切，音題。歃血器。　\n\r\n又【集韻】【韻會】𠀤常支切，音匙。鑰也。【正字通】鑰鍉，所以啓鑰者，俗作匙，讀時、矢二音。鑰以閉戸，鍉以啓鑰，鎖腹有須，鍉入內鉤合其須，則鑰開。鍉與鑰別，舊註鑰也，非。　\n\r\n又【後漢·隗囂傳】牽馬操刀，奉盤錯鍉，遂割牲而盟。【註】字詁：鍉卽題，音徒啓反。方言曰：宋楚之閒謂盎爲題。據下文云鍉不濡血，明非盆盎之類。前書漢遣韓昌等，與單于及大臣俱登諾水東山，𠛬白馬，單于以徑路刀金留犂撓酒。應劭云：留犂，飯匕也。撓，攪也。以匕攪血而歃之，今亦奉盤措匙而歃也。以此而言，鍉卽匙字。　\n\r\n又【正韻】丁歷切，音的。【五音集韻】唾器。　又與鏑同。【史記·秦楚之際月表】銷鋒鏑。【註】鏑，一作鍉。索隱曰：鏑，音的，鍉字亦音的。【前漢·項籍傳】銷鋒鍉。【註】鍉與鏑同。箭足也。"}