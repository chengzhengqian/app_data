{"拼音": "bēn,bì,féi,fén,fèn", "部首": "貝", "笔画数": "9", "Unicode": "8D32", "page": "1207", "volume": "【酉集中】【貝字部】", "notes": "\r\n\r\n【唐韻】【集韻】【韻會】彼義切【正韻】必轡切，𠀤音臂。【說文】飾也。【易·賁卦】山下有火，賁。【釋文】鄭云：變也。文飾之貌。王肅云：有文飾，黃白色。\n\r\n又【序卦】賁，飾也。\n\r\n又【雜卦傳】賁，無色也。【書·湯誥】賁若草木。【註】賁，飾也。【詩·小雅】賁然來思。　\n\r\n又【集韻】逋還切，音班。【易·賁卦·釋文】傅氏云：賁，古班字。文章貌。　\n\r\n又【集韻】符分切，音焚。【書·盤庚】用宏兹賁。【傳】宏、賁，皆大也。【詩·大雅】賁鼓維鏞。【傳】賁，大鼓也。　\n\r\n又【爾雅·釋魚】龜三足，賁。【疏】龜之三足者名賁。　\n\r\n又【廣韻】博昆切【集韻】【韻會】【正韻】逋昆切，𠀤音奔。【書·立政】綴衣虎賁。【傳】虎賁以勇力事王。【周禮·夏官·虎賁氏】掌先後王，而趨以卒伍。\n\r\n又【旅賁氏】掌執戈盾，夾王車而趨。【孟子】若是，則夫子過孟賁遠矣。【趙註】賁，勇士也。　\n\r\n又【集韻】父吻切。與憤同。【禮·樂記】粗厲、猛起、奮末、廣賁，之音作，而民剛毅。【註】賁，讀爲憤。憤，怒氣充實也。　又沸也。【穀梁傳·僖十年】覆酒於地而地賁。【註】賁，沸起也。【釋文】與瀵同。　又地名。【穀梁傳·昭五年】叔弓帥師，敗莒師于賁泉。【註】賁泉，魯地。扶粉反。　\n\r\n又【集韻】方問切，音糞。【禮·射義】賁軍之將。【註】賁讀爲僨，猶覆敗也。　\n\r\n又【集韻】力竹切，音六。賁渾，地名。【公羊傳·宣三年】楚子伐賁渾之戎。【釋文】賁，舊音六。【左傳】【穀梁傳】作陸。　\n\r\n又【廣韻】【集韻】【韻會】𠀤符非切，音肥。姓也。【前漢·英布傳】中大夫賁赫。【後漢·光武紀】董憲將賁休。【註】前書賁赫，音肥，今姓音奔。　\n\r\n又【集韻】孚袁切，音翻。番禺。【山海經】作賁禺。"}