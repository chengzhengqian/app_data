{"拼音": "bá,bèi", "部首": "足", "笔画数": "12", "Unicode": "8DCB", "page": "1223", "volume": "【酉集中】【足字部】", "notes": "\r\n\r\n【唐韻】【集韻】【韻會】【正韻】𠀤蒲撥切，音魃。【說文】蹎跋也。【玉篇】跋𨇨，行貌。【詩·鄘風】大夫跋涉。【傳】草行曰跋，水行曰涉。【釋文】韓詩云：不由蹊遂而涉曰跋。　\n\r\n又【詩·豳風】狼跋其胡。【傳】跋，躐也。　\n\r\n又【類篇】本也。【禮·曲禮】燭不見跋。【註】跋，本也。【疏】本，把處也。　\n\r\n又【前漢·揚雄傳】跋犀犛。【註】張晏曰：跋，躡也。師古曰：反戾也。　\n\r\n又【後漢·崔駰傳】黎共奮以跋扈兮。【註】跋扈，强梁也。　\n\r\n又【篇海】足後爲跋。故書文字後曰跋。　又姓。【五代名畫補遺】跋異，汧陽人。　\n\r\n又【集韻】【正韻】𠀤北末切，音撥。義同。　\n\r\n又【集韻】博蓋切，音貝。與䟺同。詳䟺字註。　\n\r\n又【韻補】叶蒲麥切。【蘇軾·趙康靖公𥓓銘】遂授以政，歷佐三葉。濟于艱難，不疐不跋。"}