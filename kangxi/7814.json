{"拼音": "huá,huà", "部首": "山", "笔画数": "10", "Unicode": "5D0B", "page": "313", "volume": "【寅集中】【山字部】", "notes": "\n\n〔古文〕𡼙【廣韻】戸花切【集韻】【韻會】【正韻】胡瓜切，𠀤音華。【說文】西嶽名。在弘農華隂西南。从山，華省聲。【白虎通】西嶽爲崋山者，崋之爲言穫也，言萬物成熟，可以得穫也。【山海經】大崋山，削成而四方，高千仞，廣十里。【註】今山上大下小，峭峻也。通作華。【華山記】山頂有池，生千葉蓮，服之羽化，因曰華山。又有小華山，卽少華也。【張衡·西京賦】綴以二華。【註】本一山，河神劈之，以通河流，分爲二。　又州名。後魏雍州，西魏崋州。　又姓。　\n\n又【玉篇】【廣韻】戸化切【集韻】胡化切，𠀤音樺。義同。◎按《書·禹貢》西至于太崋。陸德明讀如字，又音戸化切。又《禹貢》華陽黑水惟梁州，註胡瓜、胡化二切，今皆讀去聲。　【正字通】本作𡼙，俗作崋。"}