{"拼音": "mǐ", "部首": "米", "笔画数": "6", "Unicode": "7C73", "page": "906", "volume": "【未集上】【米字部】", "notes": "\r\n\r\n【廣韻】【正韻】莫禮切【集韻】【韻會】母禮切，𠀤瀰上聲。【說文】粟實也。象禾實之形。【註】穬顆粒也。十，其稃彙開而米見也。八八，米之形。【鄭康成·詩箋】米之率，糲十，𥺛九，𥽦八，侍御七。【周禮·地官】舍人掌米粟之出入。【註】九穀六米。【疏】九穀六米者，九穀之中，黍、稷、稻、粱、苽、大豆六者皆有米，麻與小豆、小麥三者無米，故云九穀六米。　又姓。唐有米嘉榮。　又學名。【禮·明堂位】米廩，有虞氏之庠也。　\n\r\n又【本草】蛇牀，一名蛇米。【廣東新語】薏苡，一名𧆐米，亦曰薏珠子。　\n\r\n又【日本土風記】倭國十二支之巳曰米。\n\r\n考證：〔【周禮·地官】舍人掌粟米之出入。〕　謹照原文粟米改米粟。"}