{"拼音": "jǐng,yǐng", "部首": "日", "笔画数": "12", "Unicode": "666F", "page": "496", "volume": "【辰集上】【日字部】", "notes": "\n\n【唐韻】【正韻】居影切【集韻】【韻會】舉影切，𠀤音警。【說文】光也。【釋文】景，境也。明所照處有境限也。　\n\n又【爾雅·釋詁】景，大也。【詩·小雅】以介景福。【箋】受大福也。　\n\n又【詩·小雅】景行行止。【箋】景，明也。　\n\n又【詩·小雅】景行。【朱傳】大道也。　\n\n又【博雅】景景，白也。【篇海】韶也。又像也，慕也，仰也。　\n\n又【詩·鄘風】景山與京。【傳】景山，大山。　又山名。【詩·商頌】景員維河。【朱傳】景，山名，商所都也。　又衣也。【儀禮·士昏禮】婦乗以几，姆加景。【註】景之制如明衣，加之以爲行道禦塵，令衣鮮明也。景亦明也。　又星名。【史記·天官書】天晴而見景星。景星者，德星也。　又風名。【史記·律書】景風居南方。景者，言陽氣道竟。　又姓。景差，見【史記·屈原傳】。　\n\n又【廣韻】【正韻】於丙切【集韻】於境切，𠀤音影。物之隂影也。【詩·邶風】汎汎其景。【疏】汎汎然見其影之去往而不辨。【周禮·地官·大司徒】以土圭之灋測土深，正日景。【釋文】景本或作影。【佩觽】形景爲影，本乎稚川。　\n\n又【韻補】叶舉兩切。【夏侯湛·抵疑】黎苗之樂函夏，若遊形之招惠景。叶上響。"}