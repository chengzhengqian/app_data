{"拼音": "shèn", "部首": "肉", "笔画数": "11", "Unicode": "8124", "page": "983", "volume": "【未集下】【肉字部】", "notes": "\r\n\r\n【廣韻】時忍切【集韻】【韻會】是忍切【正韻】時軫切，𠀤音腎。【說文】社肉。本作祳。盛以蜃，故謂之祳，天子所以親遺同姓。【玉篇】以脤膰之禮，親兄弟之國，皆社稷宗廟之肉也。【博雅】肉也。【左傳·閔二年】梁餘子養曰：帥師者受命于廟，受脤于社。【註】脤，宜社之肉，盛以脤器。【前漢·五行志】成肅公受脤于社不敬。【註】服虔曰：脤，祭社之肉也。盛以蜃器，故謂之脤。師古曰：𧒏，大蛤也。　又生肉曰脤。【穀梁傳·定十四年】脤者何也，俎實也，祭肉也。生曰脤，熟曰膰。　又狸脤，地名。見【春秋·成十七年】。　又無脤，人名。【莊子·德充符】闉跂支離無脤說衞靈公，靈公說之。【註】無脤，名也。　【集韻】或作𦚠。"}