{"拼音": "guī", "部首": "土", "笔画数": "6", "Unicode": "572D", "page": "224", "volume": "【丑集中】【土字部】", "notes": "\n\n〔古文〕珪【唐韻】古攜切【集韻】【韻會】涓畦切，𠀤音閨。【說文】瑞玉也。上圜下方，圭以封諸侯，故从重土。【書·禹貢】禹錫𤣥圭。【詩·大雅】錫爾介圭。【周禮·春官·典瑞】王執鎮圭，公執桓圭，侯執信圭，伯執躬圭。　\n\n又【周禮·春官】土圭以致四時日月，封國則以土地。【註】土，猶度也。土圭，测日景之圭。　又量名。【前漢·律歷志】量多少者，不失圭撮。【註】六十四黍爲圭，《後漢·與服志》：　又凡合單紡爲一系，四系爲一扶，五扶爲一首，五首爲一文，文采淳爲一圭。　又丸散之刀圭，准如梧桐子大，十分方寸匕之一，方寸匕者作匕正方一寸，抄散不落爲度。見【本草綱目·序例】。　又與閨同。【禮·儒行】蓽門圭窬。\n\n考證：〔【註】六十四黍爲圭，四圭曰撮。　又凡合單紛爲一糸，四糸爲一扶。〕　謹照後漢書原文紛改紡。糸改系。省上文四圭曰撮句。改後漢與服志。"}