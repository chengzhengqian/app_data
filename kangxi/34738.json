{"拼音": "zhūn,zhùn", "部首": "言", "笔画数": "10", "Unicode": "8C06", "page": "1166", "volume": "【酉集上】【言字部】", "notes": "\r\n\r\n〔古文〕𧭫【唐韻】章倫切【集韻】【韻會】【正韻】朱倫切，𠀤音肫。【說文】告曉之熟也。【正韻】誨言重複也。【詩·大雅】誨爾諄諄。【朱傳】詳熟也。【釋文】諄，又作訰。　\n\r\n又【廣韻】至也。誠懇貌。【集韻】通作訰、肫。或作忳、純。𠀤詳前訰字註。　\n\r\n又【集韻】或作哼。【莊子·胠篋篇】釋夫恬惔無爲，悅夫啍啍之意。【通雅】卽諄諄也。　又姓。見【字彙】。　\n\r\n又【玉篇】【廣韻】之閏切【集韻】【韻會】【正韻】朱閏切，𠀤肫去聲。告之丁寧也。【左傳·襄三十一年】趙孟年未盈五十，而諄諄焉如八九十者。　\n\r\n又【韻會】忠謹之貌。【後漢·卓茂傳】勞心諄諄。　\n\r\n又【玉篇】佐也。【晉語】曾孫蒯瞶，以諄趙鞅之故。　\n\r\n又【揚子·方言】諄憎，所疾也。宋魯凡相惡謂之諄憎，若秦晉言可惡矣。　\n\r\n又【集韻】主尹切，音準。與方言義同。　\n\r\n又【韻會】或作啍。【荀子·哀公篇】無取口啍。【註】與諄同，誕也。　又叶朱遄切，音專。【史記·司馬相如·封禪頌】厥之有章，不必諄諄。依類託寓，諭以封巒。"}