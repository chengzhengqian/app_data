{"拼音": "hǎn,jiān,xiǎn,xiàn,xuān", "部首": "車", "笔画数": "10", "Unicode": "8ED2", "page": "1240", "volume": "【酉集下】【車字部】", "notes": "\r\n\r\n【廣韻】【集韻】【韻會】𠀤虛言切，音掀。【說文】曲輈轓車也。【徐曰】載物則直輈。軒，大夫以上車。轓，兩旁壁也。【左傳·閔二年】鶴有乘軒者。【註】軒，大夫車。【又】歸夫人魚軒。【註】魚軒，夫人車。\n\r\n又【定九年】與之犀軒。【註】犀軒，卿車。夫人車以魚爲飾，卿車以犀皮爲飾也。　又車前高曰軒，前下曰輊。【詩·小雅】戎車旣安，如輊如軒。【註】輊，車覆而前也。軒，車却而後也。【後漢·馬援傳】居前不能令人輊，居後不能令人軒。【註】言爲人無所輕重也。　又檐宇之末曰軒。【左思·魏都賦】周軒中天。【註】周軒，長廊有窗而周迴者。　又殿堂前檐特起曲椽無中梁者亦曰軒。天子不御正座而御平臺，曰臨軒。【前漢·史丹傳】天子自臨軒檻。【註】軒檻，欄版也。　又軒縣，樂縣也。【周禮·春官·小胥】諸侯軒縣。【註】軒縣三面，其形曲，故又謂之曲縣。　又笑貌。【後漢·方技傳】軒渠笑自若。【天祿外史】韓王軒然仰笑。　又舞貌。【淮南子·道應訓】軒軒然迎風而舞。　又自得之貌。【唐書·孔戣傳】軒軒自得。又與憲通。【禮·樂記】致右憲左。【註】憲讀爲軒，足仰也。　又黎軒，國名。【史記·大宛傳】北有奄蔡、黎軒。【註】國在西海之西。　又姓。黃帝號軒轅，後因爲氏。又軒丘，複姓。梁相軒丘豹。　\n\r\n又【集韻】【韻會】𠀤許建切，音憲。【禮·內則】麋鹿田豕，麕皆有軒。【註】切肉大如藿葉也。　\n\r\n又【集韻】居言切，音鞬。人名。【前漢·功臣表】衆利侯伊卽軒。　\n\r\n又【集韻】許偃切，音幰。車軾。　\n\r\n又【篇海】呼旱切。與䍐通。人名。鄭有軒虎。　又叶許斤切，音欣。【陸雲·夏府君誄】丘園靡滯，鸞驥憑軒。豈方伊類，捉髮躬勤。\n\r\n考證：〔【禮·樂記】坐右憲左。〕　謹照原文坐右改致右。"}