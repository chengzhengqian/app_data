{"拼音": "róu", "部首": "手", "笔画数": "12", "Unicode": "63C9", "page": "441", "volume": "【卯集中】【手字部】", "notes": "\n\n【唐韻】爾由切【集韻】【韻會】【正韻】而由切，𠀤音柔。以手挺也。　又順也。【詩·大雅】揉此萬邦。【疏】揉之使順善也。【音義】亦作柔。　\n\n又【玉篇】【廣韻】人九切【集韻】【韻會】【正韻】忍九切，𠀤與煣同。屈申木也。【增韻】矯揉，曲直之也。【易·繫辭】揉木爲耒。【周禮·冬官考工記·輪人】揉輻必齊。【註】揉，謂以火槁之。【疏】曲者以火炙之，木則濡，可揉戾使直也。　\n\n又【玉篇】【廣韻】汝又切【集韻】【韻會】【正韻】如又切。義同。平上二聲。【蘇軾·阻風詩】孤舟倦鵶軋，短纜困牽揉。　\n\n又【集韻】女九切，音紐。撓之也。\n\n又【集韻】【韻會】𠀤爾紹切，音繞。屈也。或作撓。　【正字通】揉有平上去三聲，義實相通，不必分屬。"}