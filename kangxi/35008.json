{"拼音": "yì", "部首": "言", "笔画数": "13", "Unicode": "8A63", "page": "1156", "volume": "【酉集上】【言字部】", "notes": "\r\n\r\n【唐韻】五計切【集韻】【韻會】硏計切，𠀤音羿。【說文】𠋫至也。【徐曰】徑𠋫而詣之也。【小爾雅】進也。【玉篇】往也，到也。【增韻】造也。【左傳·莊十七年註】鄭詹詣齊見執。【史記·秦本紀】代王乗傳詣長安。【王褒·洞簫賦】躊躇稽詣。【註】倉頡篇云：詣，至也。言聲稽留，如有所詣也。\n\r\n又【正字通】學業深入曰造詣。　又蟲名。【揚子·方言】蛄詣謂之杜蛒。　又與栺通。漢有枍栺宮，以木而名。【三輔黃圖】作枍詣宮。【註】枍詣，木名。言宮中美木茂盛也。　又與倪通。【春秋·昭二十九年】叔詣卒。【公羊】【穀梁傳】作叔倪。"}