{"拼音": "bà,bǎi,bó", "部首": "人", "笔画数": "7", "Unicode": "4F2F", "page": "96", "volume": "【子集中】【人字部】", "notes": "\n\n【唐韻】【集韻】【正韻】𠀤博陌切，音百。【說文】長也。【釋名】父之兄曰伯父。伯，把也，把持家政也。　又兄曰伯。【詩·小雅】伯氏吹塤。　又第三等爵曰伯。\n\n又【周禮·春官】大宗伯之職，以九儀之命，正邦國之位，九命作伯。【註】上公有功德者，加命爲二伯，得征五侯九伯者。【疏】公羊傳，自陝以東，周公主之。陝以西，召公主之。是東西二伯也。言九伯者，九州有十八伯，各得九伯，故云九伯也。　又婦人目其夫曰伯。【詩·衞風】伯也執殳。　又馬祖，天駟，房星之神曰伯。【詩·小雅】旣伯旣禱。【註】以吉日祭馬祖而禱之。　又鳥名。【左傳·昭十七年】伯趙氏，司至者也。【註】伯趙，伯勞也。　又姓。益之後。春秋時有伯宗，伯州犂。　又同陌。【史記·酷吏傳】置伯格長。【註】言阡陌村落皆置長也。　\n\n又【正韻】必駕切。同霸。五伯，齊桓，晉文，秦繆，宋襄，楚莊也。伯叔伯長之義，後人恐與侯伯字溷，故借霸字別之。　又叶蒲各切，音博。【詩·大雅】王錫申伯。叶下蹻濯。　又叶壁益切，音必。【史記·敘傳】維弃作稷，德盛西伯。　又叶博故切，音布。【揚雄·解嘲】子胥死而吳亡，種蠡存而越伯。五羖入而秦喜，樂毅出而燕懼。\n\n考證：〔【周禮·春官】大宗伯之職，九命作伯。【疏】公羊傳，自陝以東周公主之。陝以西召伯主之。是東西二伯也。言九伯，九州有十八伯，各得九伯，故云九伯也。〕　謹照原文召伯之伯改公。言九伯下增者字。"}