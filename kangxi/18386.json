{"拼音": "dēng", "部首": "火", "笔画数": "6", "Unicode": "706F", "page": "665", "volume": "【巳集中】【火字部】", "notes": "\n\n【集韻】當經切，音丁。【玉篇】火也。【類篇】烈火也。【字彙】【正字通】𠀤云俗燈字。◎按玉篇，集韻，類篇，灯燈分載，音切各異，强合爲一，非。\n\n（燈）【廣韻】【集韻】【韻會】【正韻】𠀤都騰切，音登。【玉篇】燈火也。【春明退朝錄】上元然燈，自昏至畫。【西京雜記】元夕然九華燈于南山上，照見百里。【又】咸陽宮有靑玉五枝燈，高七尺五寸，作蟠螭，以口銜燈，燈然鱗甲皆動，炳若列星。　又釋書以燈喻法，有傳燈錄。【杜甫詩】傳燈無白日。　\n\n又【正字通】金燈草，一名山慈姑，醫方取此合爲丸，名玉樞丹，詳本草綱目。　又叶都郞切，音當。【魏·敷鯨魚燈賦】寫載其形托于金燈，隆脊矜尾鬐甲舒張。　【集韻】本作鐙。【說文】鐙，錠也。【註】徐鉉曰：錠中置燭，故謂之鐙。今俗別作燈。非是。"}