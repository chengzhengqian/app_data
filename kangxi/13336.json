{"拼音": "yú", "部首": "方", "笔画数": "19", "Unicode": "65DF", "page": "485", "volume": "【卯集下】【方字部】", "notes": "\n\n【唐韻】以諸切【集韻】【韻會】羊諸切，𠀤音兪。【說文】錯革，畫鳥其上，所以進士衆。旟旟，衆也。【爾雅·釋天】錯革鳥曰旟。【註】此謂合剝鳥皮毛，置之竿頭。卽禮記云：載鴻及鳴鳶。【疏】錯，置也。革，急也。畫急疾之鳥於縿也。【釋名】鳥隼爲旟。旟，譽也。軍吏所建，急疾趨事，則有稱譽也。【詩·鄘風】孑孑干旟。【周禮·春官·司常】鳥隼爲旟。【又】州里建旟。【註】鳥隼，象其勇健也。\n\n又【周禮·冬官考工記】鳥旟七斿，以象鶉火。【註】畫朱雀及隼於斿縿之上也。【疏】縿旗之正幅，斿則末垂者。　\n\n又【詩·小雅】匪伊卷之，髮則有旟。【傳】旟，揚也。\n\n考證：〔【爾雅·釋天】錯革鳥曰旟。【疏】錯，置也。革，忽也。〕　謹照原文忽也改急也。"}