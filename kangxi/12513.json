{"拼音": "jī,jí", "部首": "手", "笔画数": "17", "Unicode": "64CA", "page": "458", "volume": "【卯集中】【手字部】", "notes": "\n\n【唐韻】古歷切【集韻】【韻會】吉歷切，𠀤音激。【說文】攴也。【徐曰】撲也。【廣韻】打也。【增韻】扣也。【易·蒙卦】擊蒙。【註】擊去童蒙，以發其昧。【史記·叔孫通傳】拔劒擊柱。\n\n又【酷吏傳】義縱以鷹擊毛摯爲治。　又攻殺也。【楚語】刲羊擊豕。【註】擊，殺也。【前漢·高帝紀】急擊之勿失。　又觸也。【莊子·田子方】目擊而道存矣。或作撽。　\n\n又【集韻】【韻會】【正韻】𠀤𠛬敵切，音檄。與覡同。男巫也。【荀子·王制篇】知其吉凶妖祥，傴巫跛擊之事也。【註】擊讀爲覡。　\n\n又【集韻】吉詣切，音訃。人名。春秋晉有屠擊。"}