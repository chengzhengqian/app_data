{"拼音": "yī", "部首": "人", "笔画数": "6", "Unicode": "4F0A", "page": "95", "volume": "【子集中】【人字部】", "notes": "\n\n〔古文〕𦯴𠈽【唐韻】於脂切【集韻】於夷切【韻會】幺夷切【正韻】於宜切，𠀤音蛜。彼也。【詩·秦風】所謂伊人，在水一方。　又發語辭。【詩·邶風】伊余來墍。\n\n又【小雅】伊誰云從。　又維也。【儀禮·士冠禮】嘉薦伊脯。【揚雄·河東賦】伊年暮春，將瘞后土，禮靈祇。【註】師古曰：伊，是也。　又鬰伊，不舒貌。【後漢·崔寔傳】智士鬰伊於下。與噫通。　又吾伊，讀書聲。【黃庭堅詩】北窻讀書聲吾伊。俗作吚。　又伊威，委黍也。【詩·豳風】伊威在室。【陸璣疏】伊威一名委黍，一名鼠婦，在壁根下甕底土中生，如白魚者是也。　又姓。　又州名。本伊吾盧，地在燉煌大磧外，唐初內附，置伊州。　又木名。【山海經】熊耳之山，伊水出焉，南入于洛。與洢同。　\n\n又【周禮·秋官】伊耆氏。【註】伊耆，古王者號。後王識伊耆氏之舊德，而以名官。今姓有伊耆氏。\n\n考證：〔【詩·邶風】伊余來曁。〕　謹照原文來曁改來墍。"}