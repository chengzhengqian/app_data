{"拼音": "bào", "部首": "豸", "笔画数": "10", "Unicode": "8C79", "page": "1199", "volume": "【酉集中】【豸字部】", "notes": "\r\n\r\n【唐韻】北敎切【集韻】【韻會】巴校切【正韻】布恔切，𠀤音爆。【說文】似虎圜文。【陸璣·詩疏】毛赤而文黑謂之赤豹，毛白而文黑謂之白豹。【爾雅翼】屠州有黑豹。【洞冥記】靑豹出浪坂之山，色如翠。【本草衍義】土豹更無文色，其形小。【正字通】豹狀似虎而小，白面，毛赤黃，文黑如錢圈，中五圈，左右各四者，一曰金錢豹，宜爲裘。如艾葉者曰艾葉豹。又西域有金線豹，文如金線。【易·革卦】君子豹變。【疏】如豹文之蔚縟也。【詩·鄭風】羔裘豹飾，孔武有力。【張衡·西京賦】搤水豹。【註】謂水處也。【列子·天瑞篇】程生馬。【註】程卽豹也。　\n\r\n又【周禮·天官·司裘】王大射，則共虎侯、熊侯、豹侯，設其鵠。【註】豹侯，卿大夫以下所射。　\n\r\n又【後漢·輿服志】最後一車懸豹尾。【古今注】豹尾車，周制也。古軍正建之，今唯乗輿建焉。　又姓。【風俗通】八元叔豹之後。【魏志】騎將豹皮公。\n\r\n考證：〔【周禮·天官·司裘】王大射，則供虎侯熊侯豹侯〕　謹照原文供改共。"}