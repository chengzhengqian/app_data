{"拼音": "duò,zhuā,zhuì", "部首": "鳥", "笔画数": "19", "Unicode": "9D7D", "page": "1493", "volume": "【亥集中】【鳥字部】", "notes": "\r\n\r\n【廣韻】丁括切【集韻】都括切，𠀤音掇。鵽鳩，鳥名。【爾雅·釋鳥】鵽鳩𡨥雉。【郭註】鵽大如鴿，似雌雉，䑕脚，無後指，岐尾，爲鳥憨急，羣飛，出北方沙漠地。【疏】又謂之泆泆，卽所謂𡨥雉泆泆也。【禽經】奪曰鵽。【註】如鸇而小，取鳥雀如攘奪也。【異物考】蕃雀卽鵽也。【玉篇】鵽，一名冠雀。【本草】又名突厥雈。【張協·七命】晨鳧露鵠，霜鵽黃雀。\n\r\n又【廣韻】丁滑切【集韻】張滑切，𠀤音窡。\n\r\n又【廣韻】丁刮切【集韻】張刮切，𠀤音錣。\n\r\n又【集韻】徒活切，音奪。義𠀤同。\n\r\n考證：〔【郭註】鵽大如鴿，似雌雄。〕　謹照原文雌雄改雌雉。"}