{"拼音": "duǎn", "部首": "矢", "笔画数": "12", "Unicode": "77ED", "page": "824", "volume": "【午集中】【矢字部】", "notes": "\r\n\r\n【唐韻】【正韻】都管切【集韻】【韻會】覩緩切，𠀤端上聲。【說文】有所長短，以矢爲正。【徐曰】若以弓爲度也。【廣韻】促也，不長也。【書·堯典】日短星昴，以正仲冬。【禮·月令】度有長短。　又長短術。【史記·六國年表】謀詐用，而縱橫長短之說起。【註】長短術興於六國時，行長入短，其語隱謬，用相激怒。　又短功。【唐書·百官志】凡工匠，十月至正月爲短功。又短人。【史記·孔子世家】僬僥三尺，短之至也。【荀子·非相篇】帝堯長，帝舜短。文王長，周公短。仲尼長，子弓短。【張華·博物志】伊尹黑而短。　又凡指人過失曰短。【史記·屈原傳】上官大夫短屈原於頃襄王。【前漢·蕭望之傳】鄭朋數稱述望之，短車騎將軍。【師古註】短謂毀其短惡也。　又叶多卷切，音近亶。【陸機·思親賦】天步悠長，人道短矣。異途同歸，無早晚矣。　又叶都眷切，音近玷。【蘇轍·夷中詩】江流日益深，民語漸已變。峰巒古崖石，草木條榦短。　【集韻】或作𢭃。"}