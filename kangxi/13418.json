{"拼音": "hūn,mǐn", "部首": "日", "笔画数": "8", "Unicode": "660F", "page": "491", "volume": "【辰集上】【日字部】", "notes": "\n\n〔古文〕𣄾𣄼【唐韻】【集韻】【韻會】【正韻】𠀤呼昆切，音閽。【說文】日冥也。从日、氐省。氐者，下也。一曰民聲。【爾雅·釋詁】昏，代也。【註】代，明也。【疏】日入後二刻半爲昏，昏來則明往，故云代明。【釋名】昏，損也，陽精損減也。【周禮·秋官·司寤氏註】日入三刻爲昏，不盡三刻爲明。【淮南子·天文訓】日至虞淵，是謂黃昏。至於蒙谷，是謂定昏。　\n\n又【詩·邶風】宴爾新昏。【儀禮·士昏禮註】士娶妻之禮，以昏爲期，因而名焉。必以昏者，陽往而隂來，日入三商爲昏。　\n\n又【左傳·昭二十五年】昏媾、姻亞。【註】妻父曰昏，重昏爲媾，婚父曰姻，兩婿相謂曰亞。　\n\n又【書·益稷】下民昏墊。【傳】昏瞀墊溺。　\n\n又【書·盤庚】不昏作勞。【傳】昏，彊也。　\n\n又【書·牧誓】昏棄厥肆祀弗答。【傳】昏，亂也。【疏】昏閽於事必亂，故昏爲亂也。　\n\n又【左傳·昭十九年】札瘥夭昏。【註】未名曰昏。【疏】子生三月父名之。未名之曰昏，謂未三月而死也。　\n\n又【集韻】呼困切，音𠉣。暗也。亦姓。　\n\n又【韻補】叶許云切。【曹大家ɡū·東征賦】悵容與而久住兮，忘日夕而將昏。到長垣之境界，察農野之居民。　又叶許懸切。【馬融·廣成頌】子野聽聳，離朱目眩。隷首策亂，陳子籌昏。"}