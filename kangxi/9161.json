{"拼音": "fèi", "部首": "广", "笔画数": "15", "Unicode": "5EE2", "page": "351", "volume": "【寅集下】【广字部】", "notes": "\n\n【唐韻】方肺切【集韻】【韻會】放吠切，𠀤音癈。【說文】屋頓也。　\n\n又【爾雅·釋詁】止也。【註】止住也。【禮·曲禮】凡祭有其廢之，莫敢舉也。有其舉之，莫敢廢也。　\n\n又【爾雅·釋詁】廢，舍也。【註】舍，放置。【周禮·天官·大宰】八柄，七曰廢，以馭其罪。【註】廢，猶放也。【又】八則，三曰廢置，以馭其吏。　\n\n又【爾雅·釋詁】大也。【詩·小雅】廢爲殘賦。【傳】廢，忲也。【釋文】一本作廢。大也。　又墮也。【左傳·定三年】邾子自投於牀，廢於爐炭。【註】廢，墮也。　\n\n又【轉註古音】音發。【前漢·郊祀歌】西顥沆碭。秋氣肅殺。含秀垂穎，續舊不廢。　又與癈通。【左傳·昭十四年】司徒老祁慮癸僞癈疾。　又與撥通。【周禮·冬官考工記·梓人】撥爾而怒。【註】故書撥作廢。鄭司農云：廢讀爲撥。\n\n考證：〔【說文】屋傾也。〕　謹照原文傾改頓。〔【周禮·冬官考工記·梓人】必撥而怒。〕　謹按原文文義，必字可省，爾字不可省。謹改撥爾而怒。"}