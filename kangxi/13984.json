{"拼音": "wàng", "部首": "月", "笔画数": "11", "Unicode": "671B", "page": "505", "volume": "【辰集上】【月字部】", "notes": "\n\n〔古文〕𦣠【唐韻】【正韻】巫放切【集韻】【韻會】無放切，𠀤音𧧄。【說文】出亡在外，望其還也。从亡，朢省聲。【釋名】望，惘也，視遠惘惘也。【詩·邶風】瞻望弗及。　\n\n又【詩·大雅】令聞令望。【疏】爲人所觀望。　\n\n又【孟子】望望然去之。【趙岐註】慚愧之貌也。【朱傳】去而不顧之貌。　\n\n又【博雅】覗也。【韻會】爲人所仰曰望。又責望。又怨望。　又祭名。【書·舜典】望于山川。【傳】皆一時望祭之。【公羊傳·僖三十一年】望者何，望祭也。　\n\n又【廣韻】【集韻】【韻會】武方切【正韻】無方切，𠀤音亡。義同。【詩·小雅】萬夫所望。【釋文】協韻音亡。　\n\n又【釋名】月滿之名也。月大十六日，小十五日。日在東，月在西，遙在望也。【易·小畜】月幾望。【左傳·桓三年疏】月體無光，待日照而光生，半照卽爲弦，全照乃成望。　【韻會】从壬，譌从王。【說文】日月之望作朢，瞻望之望作望。今通作望，而古文制字之義遂亡。"}