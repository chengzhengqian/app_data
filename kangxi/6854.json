{"拼音": "wǎn,yuān", "部首": "宀", "笔画数": "8", "Unicode": "5B9B", "page": "284", "volume": "【寅集上】【宀字部】", "notes": "\n\n〔古文〕惌【唐韻】【正韻】於阮切【韻會】委遠切，𠀤音琬。【說文】屈草自覆也。　又宛然猶，依然。【詩·秦風】宛在水中央。【註】宛然，坐見貌。【魏風】好人提提，宛然左辟。【註】宛然，讓之貌。　又丘名。【爾雅·釋丘】宛中，宛丘。【又】丘上有丘爲宛丘。【註】宛謂中央隆高。　又平聲。【玉篇】【集韻】【類篇】𠀤於袁切，音鴛。大宛，西域國名，去長安萬二千五百里。　又縣名。【一統志】宛，本申伯國，春秋時屬晉，戰國爲韓宛邑，秦爲宛縣，漢因之，明屬南陽府。　又姓。【左傳】鄭大夫宛射犬，楚大夫宛春。　又去聲，於願切，音苑。小也。【詩·小雅】宛彼鳴鳩。【註】宛，小貌。　又入聲，紆勿切，音鬱。【史記·倉公傳】寒濕氣宛。與苑鬱通。　又叶於云切，音熅。【前漢·班固敘傳】漢武勞神，圖遠甚勤。王師嘽嘽，致誅大宛。"}