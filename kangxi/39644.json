{"拼音": "lǐ", "部首": "酉", "笔画数": "20", "Unicode": "91B4", "page": "1288", "volume": "【酉集下】【酉字部】", "notes": "\r\n\r\n【唐韻】盧啓切【集韻】【韻會】里弟切【正韻】良以切，𠀤音禮。【說文】酒一宿𦏧也。【玉篇】甜酒也。【釋名】醴，禮也。釀之一宿而成，醴有酒味而已也。【詩·小雅】且以酌醴。【傳】饗醴，天子之飮酒也。【詩詁】酒之甘濁而不泲者。【周禮·天官·酒正】辨五齊之名，二曰醴齊。【註】醴，猶體也。成而滓汁相將，如今恬酒。【前漢·楚元王傳】元王每置酒，常爲穆生設醴。【註】師古曰：醴，甘酒也。少𩍔多米，一宿而熟。　\n\r\n又【廣韻】醴泉，美泉也。狀如醴酒，可養老。【爾雅·釋天】甘雨時降，萬物以嘉，謂之醴泉。【禮·禮運】故天降膏露，地出醴泉。　\n\r\n又【正字通】木醴。【建康實錄】𨻰末，覆舟山、蔣山松栢林冬日常出木醴，後主以爲甘露。　又縣名。【史記·惠景閒侯者年表】醴陵侯越。【註】縣名，屬長沙。【廣韻】醴泉縣，屬京兆府，本漢谷口縣也，屬馮翊。至後魏置寧夷縣，隋攺醴泉，因周醴泉宮得名。【韻會】唐置乾州，宋攺醴州，因醴泉縣名。又灃水，亦作醴。【楚辭·九歌】沅有芷兮醴有蘭。【史記·夏本紀】又東至于醴。【註】索隱曰：騷人所歌，濯余佩于醴浦，醴卽灃水也。　\n\r\n又【字彙補】與禮通。【禮·內則】世子生，宰醴負子，賜之束帛。【註】醴當爲禮。\n\r\n考證：〔【爾雅·釋四時】甘雨時降，萬物以嘉，謂之醴泉。〕　謹照原書釋四時改釋天。"}