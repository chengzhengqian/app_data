{"拼音": "qiú", "部首": "水", "笔画数": "7", "Unicode": "6C42", "page": "604", "volume": "【巳集上】【水字部】", "notes": "\n\n【唐韻】巨鳩切【集韻】【韻會】渠尤切，𠀤音裘。【說文】索也。【增韻】覓也，乞也。【易·乾卦】同氣相求。【詩·大雅】世德作求。　又招來也。【禮·學記】發慮憲，求善良。　又等也。【書·康誥】用康乂民作求。【傳】求，等也。言爲等匹於商先王也。　又山水名。【山海經】歷石山東南一百里曰求山。求水出于其上，潛于其下。　又姓。【三輔決錄】漢有求仲。　又與裘通。【說文】裘字，古省作求。　又與球通。【柳宗元·饗軍堂記】琉球作流求。　\n\n又【集韻】恭于切，音拘。與蛷同。肌蛷，蟲名。或省作求。　\n\n又【韻補】叶渠之切，音奇。【班昭·東征賦】貴賤貧富不可求兮，正身履道以俟時兮。　又叶彊於切，音渠。【陳琳·大荒賦】雖遊目於西極兮，大道卷而未舒。仍皇靈之攸暢兮，爰稽余之所求。　又叶巨九切，音臼。【易林】春栗夏梨，少鮮希有。斗阡石萬，貴不可求。\n\n考證：〔叶疆於切，音渠。〕　謹按韻會小補作強於切。強與彊同疆字。謹改彊。"}