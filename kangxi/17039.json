{"拼音": "fú", "部首": "水", "笔画数": "10", "Unicode": "6D6E", "page": "624", "volume": "【巳集上】【水字部】", "notes": "\n\n【唐韻】縛牟切【集韻】【韻會】房尤切【正韻】房鳩切，𠀤音罘。【說文】氾也。【論語】乗桴浮於海。　又順流曰浮。【書·禹貢】浮于濟漯。　又濟涉腰瓠曰浮。【淮南子·釋山訓】百人抗浮。【註】浮，瓠也。　又溢也，過也。【禮·坊記】君子與其使食浮于人也，寧使人浮于食。　又先時曰浮。【書·盤庚】鮮以不浮于天時。　又輕也。【楚語】疏其穢而鎭其浮。　又浮浮，氣烝貌。【詩·大雅】烝之浮浮。　又雨雪盛貌。【詩·小雅】雨雪浮浮。　又衆彊貌【詩·大雅】江漢浮浮。　又浮沉，無定之意。【詩·小雅】載沉載浮。　\n\n又【小爾雅】浮，罰也。謂罰爵也。【禮·投壷】無偝立，無踰言，若是者浮。　又水名。【水經注】靑河東北，浮水故瀆出焉。　又山名。【山海經】竹山西百二十里曰浮山。\n\n又【廣輿記】廣東高州府城東有浮山。又羅浮，二山名。【羅浮山記】在增城，博羅二縣境。　又竹名。【戴凱之·竹譜】浮竹亞節，虛軟厚肉。　又石名。【左思·吳都賦】浮石若桴。　又天浮，星名。【甘氏星經】天浮四星，在左旗南北列。主漏刻。　\n\n又【莊綽鷄肋編】釣竿之半，繫以荻梗，謂之浮子。　\n\n又【甄權脈經】浮爲風爲虛。　\n\n又【集韻】普溝切，音桴。漂也。　\n\n又【韻補】叶符非切，音肥。【楚辭·遠遊】指炎神而直馳兮，吾將往乎南疑。覽方外之荒忽兮，沛罔象而自浮。\n\n考證：〔【詩·大雅】烝之浮之。〕　謹照原書改烝之浮浮。"}