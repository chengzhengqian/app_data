{"拼音": "tǎo", "部首": "言", "笔画数": "10", "Unicode": "8A0E", "page": "1147", "volume": "【酉集上】【言字部】", "notes": "\r\n\r\n【唐韻】他皓切【集韻】【韻會】【正韻】土皓切，𠀤叨上聲。【說文】治也。从言从寸。【徐曰】寸，法也。奉辭伐罪，故从言。會意。【書·臯陶謨】天討有罪。【疏】討治有罪，使之絕惡。【左傳·宣十二年】其君無日不討國人而訓之。【註】討，治也。　\n\r\n又【廣韻】誅也。【類篇】殺也。【正韻】訶也。又除也。【公羊傳·隱四年】其稱人何，討賊之辭也。【註】討者，除也。　\n\r\n又【玉篇】去也。【禮·禮器】君子之于禮也，有順而討也。【疏】順序而稍去之也。　\n\r\n又【類篇】求也。【𡑭韻】探也。【正韻】尋也。【論語】世叔討論之。【註】討，尋究也。【後漢·王充傳】討摘物情。【三國志·袁紹與公孫瓚書】尋討禍源。　又雜也。【詩·秦風】蒙伐有苑。【傳】蒙，討羽也。【箋】討，雜也。畫雜羽之文于伐。　又官名。【舊唐書·職官志】貞元末，置招討使。【金史·百官志】招討司使招懷降附，征討攜離。　又叶他口切，偸上聲。【焦氏·易林】三絲綰弩，無益于輔。城弱不守，郭君受討。"}