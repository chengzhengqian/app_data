{"拼音": "dài", "部首": "心", "笔画数": "9", "Unicode": "6020", "page": "381", "volume": "【卯集上】【心字部】", "notes": "\n\n【唐韻】徒亥切【集韻】【韻會】【正韻】蕩亥切，𠀤音待。【說文】慢也。【玉篇】懈也。【書·大禹謨】汝惟不怠。　又通作殆。【左傳·昭五年】滋敝邑休殆。　\n\n又【韻會】他代切，音貸。義同。◎按玉篇，廣韻，集韻皆無去聲。韻會从毛氏增。　\n\n又【集韻】【類篇】【韻會】𠀤盈之切，音怡。義同。【易·雜卦傳】謙輕而豫怠也，虞氏作怡。【史記·始皇紀】視聽不怠。【劉歆·烈女贊】言行不怠。【註】𠀤音怡。　又鳥名。【莊子·山木篇】東海有鳥焉，名曰意怠。　\n\n又【集韻】湯來切，音胎。義同。　又叶堂來切，音臺。【荀子·堯問篇】執一無失，行微無怠，忠信無倦，而天下自來。【越語】范蠡曰：得時無怠，時不再來。俱叶灰韻。　又叶養里切，音以。【詩·小雅】無俾大怠。叶上恥字。　又叶徒替切，音第。【歐陽修·范仲淹墓銘】藏其子孫，寵及後世。惟百有位，可勸無怠。\n\n考證：〔又通作殆。【左傳·昭五年】滋敝邑休怠。〕　謹照韻會所引，左傳怠改殆。〔【莊子·山木篇】東海有鳥焉，其名曰意怠。〕　謹照原文省其字。〔【荀子·堯問篇】熱無失，行微無怠，忠信無倦，而天下自來。〕　謹按熱乃執一二字之譌，謹照原文熱無失改爲執一無失。"}