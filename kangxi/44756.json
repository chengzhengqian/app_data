{"拼音": "sì", "部首": "馬", "笔画数": "8", "Unicode": "9A77", "page": "1437", "volume": "【亥集上】【馬字部】", "notes": "\r\n\r\n【唐韻】【集韻】【韻會】息利切【正韻】息漬切，𠀤音四。【玉篇】四馬一乗也。【詩·鄘風】良馬五之疏王肅云：古者一轅之車駕三馬則五轡，夏后氏駕兩，謂之麗。殷益一騑，謂之驂。周又益一騑，謂之駟。駟者，一乗四馬，兩服兩驂是也。董氏曰：馬在車中爲服，在車外爲驂。　\n\r\n又【左傳·文十一年】富父終甥駟乗。　\n\r\n又【前漢·郊祀志】秦祀四畤，每畤用木寓龍一駟，木寓車馬一駟，各如其帝色。【註】李奇曰：寓寄也，寄生龍形於木也。師古曰：一駟亦四龍也。　又星名。【爾雅·釋天】天駟房也。【註】房四星，謂之天駟。　又地名。【前漢·地理志】琅邪郡駟望縣。【又】樂浪郡駟望縣又姓。【左傳·定十年】郈工師駟赤。\n\r\n又【前漢·文帝紀】齊王舅父駟鈞。　又借作四。【禮·樂記】夾振之而駟伐，盛威於中國也。【註】駟當爲四。每奏四伐，一擊一刺爲一伐。　\n\r\n又【集韻】【韻會】【正韻】𠀤息七切，音悉。義同。\n\r\n考證：〔【小雅】載驂載駟。【註】王肅云云。〕　謹照所引王肅云云見鄘風干旄疏非小雅註。今照原書將小雅載驂載駟註七字，改爲鄘風良馬五之疏。"}