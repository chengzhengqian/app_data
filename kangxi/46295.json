{"拼音": "tuán,zhuān,zhuǎn", "部首": "魚", "笔画数": "22", "Unicode": "9C44", "page": "1477", "volume": "【亥集中】【魚字部】", "notes": "\r\n\r\n【廣韻】職緣切【集韻】【韻會】朱遄切【正韻】朱緣切，𠀤音專。【說文】魚也。【儀禮·士喪禮】魚鱄鮒九。【家語】魚之大者名爲鱄。【呂氏春秋】魚之美者洞庭之鱄。\n\r\n又【廣韻】專諸，吳刺客。或作鱄。【左傳·昭二十年】乃見鱄設諸焉，而耕於鄙。【註】鱄諸，勇士。\n\r\n又【廣韻】【集韻】𠀤徒官切，音團。【山海經】黑水南流注于海，其中多鱄魚，其狀如鮒而彘尾，其音如豚，見則天下大旱。【註】鱄音團扇之團。\n\r\n又【廣韻】旨兗切【集韻】【韻會】主兗切【正韻】止兗切，𠀤音轉。\n\r\n又【集韻】豎兗切，音善。義𠀤同。\n\r\n又【集韻】龍眷切，音戀。人名。【左傳·成十四年】吾不獲鱄也，使主社稷。【註】鱄，衞侯衍之母弟。\n\r\n考證：〔【儀禮】鱄鮒九腊。〕　謹照原文改魚鱄鮒九。"}