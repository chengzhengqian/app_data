{"拼音": "róng,sòng", "部首": "頁", "笔画数": "13", "Unicode": "980C", "page": "1400", "volume": "【戌集下】【頁字部】", "notes": "\r\n\r\n【廣韻】【集韻】【韻會】𠀤餘封切，音容。【說文】貌也。【前漢·儒林傳】魯徐生善爲頌。又唐生、褚生應博士弟子選詣博士，摳衣登堂，頌禮甚嚴。【註】𠀤與容同。　又從頌，與從容同。【史記·魯仲連傳】世以鮑焦爲無從頌而死者，皆非也。【註】音從容。　\n\r\n又【前漢·𠛬法志】年八十以上，八歲以下，當鞠繫者頌繫之。【註】謂寬容之，不桎梏也。　又公也。【前漢·吳王濞傳】它郡國吏欲來捕亡人，頌共禁不與。【註】頌，猶公也。　\n\r\n又【唐韻】【集韻】【韻會】【正韻】𠀤似用切，音誦。【正韻】稱述也。【釋名】稱頌成功謂之頌。又頌，容也。敘說其成功之形容也。【韻會】徐曰：此容儀字。歌誦者，美盛德之形容，故通作頌。後人因而亂之，以此爲歌頌字。【禮·少儀】頌而無讇。【註】頌謂將順其美。　又磬名。【儀禮·大射儀】西階之西頌磬。【註】言成功曰頌。西爲隂中，萬物之所成，是以西方鐘磬謂之頌。　又琴名。【左傳·襄二年】使擇美檟，以自爲櫬與頌琴。　又占兆之詞。【周禮·春官·大卜】其頌，皆千有二百。【註】頌謂繇也。　又姓。\n\r\n又【韻補】叶牆容切，音從。【揚雄·河東賦】麗鉤芒與驂蓐收兮，殷𤣥冥及祝融。敦衆神使式𨕥兮，奮六經以攄頌。\n\r\n考證：〔【前漢·儒林傳】魯儒生，善爲頌。〕　謹照原文魯儒生改魯徐生。〔【前漢·吳王濞傳】它郡國吏，欲采捕亡人，頌共禁不與。【註】頌，猶公也。〕　謹照原文采捕改來捕。"}