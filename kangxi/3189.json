{"拼音": "tīng,tìng,yín,yǐn", "部首": "口", "笔画数": "7", "Unicode": "542C", "page": "178", "volume": "【丑集上】【口字部】", "notes": "\n\n【唐韻】宜引切【集韻】擬引切，𠀤音齗。【說文】笑貌。【史記·司馬相如·上林賦】亾是公听然而笑。【楊愼曰】听，古哂字。　\n\n又【廣韻】口大貌。【集韻】大口謂之听。　\n\n又【廣韻】牛謹切【集韻】語近切，𠀤音𪙤。亦笑貌。　\n\n又【集韻】口謹切，音赾。又魚斤切，音㹞。又逆乙切，音聉。義𠀤同。　又魚其切，音疑。听嗞，口開貌。　又魚衣切，音沂。與𠲻同。𠲻嗞，媿貌。　\n\n又【正字通】俗借爲聽字省文。\n\n（聽）〔古文〕𦕢【廣韻】【集韻】【韻會】【正韻】𠀤他定切，音侹。【說文】聆也。【釋名】聽，靜也。靜，然後所聞審也。【書·太甲】聽德惟聰。【儀禮·士昏禮】命之曰：敬恭聽，宗爾父母之言。　\n\n又【廣韻】待也。　又受也。【左傳·成十一年】鄭伯如晉聽成。【註】聽，猶受也。　又從也。【易·艮卦】不拯其隨未退聽也。【疏】聽，從也。【左傳·昭二十六年】姑慈婦聽。　又斷也。【禮·王制】司寇正𠛬明辟，以聽獄訟。【周禮·天官·大宰】凡邦之小治，則冢宰聽之。【前漢·𠛬法志】一曰辭聽，二曰色聽，三曰氣聽，四曰耳聽，五曰目聽。　又任也。【前漢·景帝紀】其議民欲徙寬大地者，聽之。　又𠋫也。【戰國策】請爲王聽東方之處。【註】聽，偵𠋫之。　\n\n又【唐韻】他丁切【集韻】【韻會】湯丁切【正韻】他經切，𠀤音㕔。【集韻】聆也，聽受也。中庭曰聽事，言受事察訟於是。俗作㕔。毛氏曰：漢晉皆作聽，六朝以來始加厂。　\n\n又【韻補】叶儻陽切，音堂。【蘇轍·讀道藏詩】昔者惠子死，莊子笑自傷。微言不復知，言之使誰聽。"}