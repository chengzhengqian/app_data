{"拼音": "kù", "部首": "酉", "笔画数": "14", "Unicode": "9177", "page": "1283", "volume": "【酉集下】【酉字部】", "notes": "\r\n\r\n【唐韻】【集韻】【韻會】【正韻】𠀤苦沃切，音焅。【說文】酒厚味也。　\n\r\n又【玉篇】熟也。【揚子·方言】自河以北趙、魏之閒，穀熟曰酷。　\n\r\n又【廣韻】虐也。【增韻】慘也。【白虎通】極也，敎令窮極也。【史記·曹相國世家】百姓離秦之酷後參與休息無爲。【前漢·𠛬法志】窮民犯法，酷吏擊斷。　\n\r\n又【集韻】甚也。【晉書·何無忌傳】酷似其舅。【韓愈·文集序】酷排釋氏。　\n\r\n又【韻會】香氣醲冽。【史記·司馬相如傳】芬香漚鬰，酷烈淑郁。【後漢·張衡傳】美襞積以酷裂兮。【註】酷裂，香氣盛也。　\n\r\n又【正字通】痛恨也。【顏氏家訓】吾家世文章甚爲典正，未及編次，遭火蕩盡。銜酷茹恨，徹于心髓。　\n\r\n又【集韻】黑各切，音𦞦。虐也。"}