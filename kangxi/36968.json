{"拼音": "jù", "部首": "足", "笔画数": "11", "Unicode": "8DDD", "page": "1224", "volume": "【酉集中】【足字部】", "notes": "\r\n\r\n【唐韻】其呂切【集韻】【韻會】【正韻】臼許切，𠀤音巨。【說文】雞距也。【左傳·昭二十五年】季氏介其雞，郈氏爲之金距。【集韻】或作𧣒、𧣻。　又至也。【書·益稷】予決九川，距四海。【傳】距，至也。　又違也，抗也。【書·禹貢】不距朕行。【傳】天下無違距我命者。\n\r\n又【詩·大雅】敢距大邦。【疏】抗距大國。　\n\r\n又【儀禮·鄕射禮】距隨長武。【註】始前足至東頭爲距，後足來合而南面爲隨。　\n\r\n又【左傳·僖二十八年】距躍三百。【註】超越也。【疏】爲距地向前，跳而越物過也。【史記·王翦傳】方投石超距。【註】索隱曰：超距，猶跳躍也。【前漢·甘延壽傳】投石拔距。【註】應劭曰：拔距，卽超踰。張晏曰：拔距，超距也。　\n\r\n又【前漢·趙廣漢傳】尤善爲鉤距，以得事情。【註】距，閉也。　\n\r\n又【淮南子·汜論訓】蹠距者舉遠。【註】距，大也。　\n\r\n又【釋名】鬢曲頭曰距。距，拒也。言其曲似拒也。　\n\r\n又【增韻】凡刀鋒倒刺皆曰距。　又與拒通。【儀禮·少牢饋食禮】長皆及俎拒。【註】拒，讀爲介距之距。【孟子】距楊、墨。【荀子·法行篇】欲來者不距，欲去者不止。【註】與拒同。"}