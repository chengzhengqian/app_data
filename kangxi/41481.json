{"拼音": "yú", "部首": "阜", "笔画数": "11", "Unicode": "9685", "page": "1356", "volume": "【戌集中】【阜字部】", "notes": "\r\n\r\n【廣韻】遇俱切【集韻】【韻會】元俱切，𠀤音虞。【說文】陬也。【玉篇】角也。【書·益稷】帝光天之下，至于海隅蒼生。【詩·邶風】俟我於城隅。【禮·曲禮】摳衣趨隅。【註】趨隅，升席也。\n\r\n又【檀弓】童子隅坐而執燭。【註】隅坐，不與成人並。【論語】舉一隅，不以三隅反。　\n\r\n又【玉篇】廉也。【詩·大雅】抑抑威儀，維德之隅。【禮·儒行】砥厲廉隅。　又海隅，十藪之一。【爾雅·釋地】齊有海隅。　\n\r\n又【周禮·冬官考工記·匠人】宮隅之制七雉，城隅之制九雉。【註】宮隅，城隅，謂角浮思也。　又山名。【魯語】汪芒氏之君也，守封隅之山者也。【註】封山，隅山，在今吳郡永安縣。【說文】作嵎。　又叶語口切，音偶。【詩·唐風】綢繆束芻，三星在隅。今夕何夕，見此邂逅。芻叶側九反，逅叶很口反。　又叶呼侯反，音齁。【揚雄·反離騷】有周氏之嬋嫣兮，或鼻祖於汾隅。靈宗初諜伯僑兮，流於末之陽侯。　【篇海】同𨺷。\n\r\n考證：〔【詩·邶風】俟我乎城隅。〕　謹照原文乎改於。"}