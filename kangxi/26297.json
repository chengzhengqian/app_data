{"拼音": "lì", "部首": "米", "笔画数": "11", "Unicode": "7C9D", "page": "913", "volume": "【未集上】【米字部】", "notes": "\r\n\r\n【廣韻】【集韻】【韻會】𠀤力制切，音勵。【廣韻】麤也。【篇海】米不精也。【史記·聶政傳】用爲夫人麤糲之費。【太史公自序】糲粱之食。【註】張晏曰：一斛粟舂七㪷米爲糲。瓚曰：五斗粟三斗米爲糲。正義曰：脫粟也。　\n\r\n又【廣韻】【集韻】【正韻】𠀤落蓋切，音賴。義同。　\n\r\n又【廣韻】力達切【集韻】【韻會】【正韻】郞達切，𠀤音辣。義同。【列子·力命篇】食則粢糲。【註】糲，令達反。　\n\r\n又【韻會小補】叶力糵切。【白居易詩】檢點盤中餐，非精亦非糲。檢點身上衣，無餘亦無闕。　【說文】本作䊪。或作𥻃。"}