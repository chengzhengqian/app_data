{"拼音": "tǔ", "部首": "土", "笔画数": "3", "Unicode": "571F", "page": "223", "volume": "【丑集中】【土字部】", "notes": "\n\n【唐韻】【正韻】他魯切【集韻】【韻會】統五切，𠀤吐上聲。五行之一。【說文】地之吐生物者也。二象地之下，地之中，土物出形也。【易·離彖傳】百穀草木麗乎土。【書·禹貢】冀州厥土惟白壤，兗州厥土黑墳，靑州厥土白墳，徐州厥土赤埴墳，揚州荆州厥土惟塗泥，豫州厥土惟壤下土墳壚，梁州厥土靑黎，雍州厥土惟黃壤。　\n\n又【書·禹貢】徐州厥貢惟土五色。【註】諸侯受命，各錫以方色土，建大社于國中，一曰冢土。【詩·大雅】乃立冢土。　又后土，取厚載之義。共工氏子句龍爲后土，位在中央，主於四季各十八日。【禮·月令】中央土，其日戊己，其帝黃帝，其神后土。【周禮·冬官考工記】土以黃，其象方。　又星土，星所主土。【周禮·春官】保章氏以星土辨九州之地。　又度也。土圭之土訓度。詳圭字註。　又業也。【皇極經世】獨夫以百畝爲土，大夫以百里爲土，諸侯以四境爲土，天子以九州爲土，仲尼以萬世爲土。　又星名，一曰鎮星。【漢書】作塡。詳塡字註。　又地名。【春秋·僖二十八年】公會晉侯，齊侯，宋公，蔡侯，鄭伯，衞子，莒子，盟于踐土。【註】鄭地。　又姓。句龍爲后土，子孫爲氏。　\n\n又【廣韻】【正韻】徒古切【集韻】【韻會】動五切，𠀤音杜。【揚子·方言】東齊謂根曰土，非專指桑根白皮。【郭璞註】《方言》引《詩》作桑土，非。　\n\n又【集韻】【韻會】【正韻】𠀤董五切，音覩。圜土，獄城也。【周禮·秋官】以圜土聚敎罷民。　\n\n又【介之推龍蛇歌】五蛇從之，周流天下。龍反其淵，安其壤土。下音戸，尸土俱在姥韻。【字彙】作叶音，非。\n\n又【集韻】丑下切，音姹。土苴，不眞物。一曰查滓，糞草糟粕之類。\n\n又【字彙補】同都切，音徒。土門，北方之族。門音瞞。見周書異域傳。\n\n考證：〔【說文】地之吐生物者也。二象地之下，地之中，物出形也。〕　謹照原文物出上增土字。"}