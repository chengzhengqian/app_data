{"拼音": "fǒu,pǐ", "部首": "口", "笔画数": "7", "Unicode": "5426", "page": "178", "volume": "【丑集上】【口字部】", "notes": "\n\n〔古文〕𠘶【唐韻】方九切【集韻】【韻會】【正韻】俯九切，𠀤音缶。【說文】不也。【徐鍇曰】不可之意見於言，故从口。【集韻】口不許也。【書·益稷】否則威之。【詩·周南】害澣害否。\n\n又【小雅】嘗其旨否。【集韻】通作不。　\n\n又【廣韻】符鄙切【集韻】【韻會】部鄙切，𠀤音痞。【玉篇】閉不行也。【廣韻】塞也，易卦名。　\n\n又【集韻】【韻會】𠀤補美切，音鄙。【集韻】惡也。【正韻】穢也。【易·師卦】初六，師出以律，否臧凶。【疏】否爲破敗，臧爲有功。\n\n又【鼎卦】初六，鼎顚趾，利出否。【註】否，謂不善之物也。【疏】寫出否穢之物也。【詩·大雅】未知臧否。【又】邦國若否。○按《釋文》書益稷，詩烝民，否字俱兼缶鄙二音。　又叶府眉切，音𤰞。【楚辭·九章】心純尨而不泄兮，遭讒人而嫉之。君含怒以待臣兮，不淸徵其然否。　又叶方矩切，音甫。【𨻰琳·大荒賦】覽六五之咎休兮，乃貧尼而富虎，嗣反覆其若兹兮，豈云行之臧否。"}