{"拼音": "ná", "部首": "手", "笔画数": "9", "Unicode": "62CF", "page": "425", "volume": "【卯集中】【手字部】", "notes": "\n\n【唐韻】【集韻】【正韻】女加切【韻會】奴加切，𠀤音呶。【說文】牽引也。【增韻】攫也。【史記·霍去病傳】漢匈奴相紛拏。【註】相牽也。【漢書註】亂相持搏也。一作挐。　又拘捕罪人曰拏。俗作拿。　\n\n又【揚子·方言】拏，揚州會稽之語也。或謂之惹。　\n\n又【正韻】女居切，音袽。【前漢·嚴安傳】禍拏而不解。【註】拏，相連引也，女居反。　又揉也。【楚辭·招魂】稻粢穱麥，拏黃粱些。　【韻會】拏屬舌音，泥字母。舊韻女加切，乃屬齒音，蓋由吳音所呼，女字入泥母故也。今依七音更定奴加切。◎按《說文》拏挐音同義別。韻會拏入麻韻，挐入魚韻。六書故，集韻，正韻，讀書通皆合爲一。考之經史傳註，兩字通用，𠀤有二音，義亦相通，从合可也。互詳挐字註。"}