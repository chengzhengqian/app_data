{"拼音": "wǔ", "部首": "止", "笔画数": "8", "Unicode": "6B66", "page": "575", "volume": "【辰集下】【止字部】", "notes": "\n\n【唐韻】文甫切【集韻】【韻會】罔甫切，𠀤音舞。【玉篇】健也。一曰威也，斷也。【書·大禹謨】乃武乃文。\n\n又【伊訓】布昭聖武。\n\n又【左傳·宣十二年】楚子曰：止戈爲武。【又】夫武，禁暴戢兵，保大定功，安民和衆，豐財者也。武有七德。　又諡法之一。【汲冢周書】剛彊理直曰武，威彊叡德曰武，克定禍亂曰武，𠛬民克服曰武，夸志多窮曰武。　又周樂名。【前漢·禮樂志】武王作武。武，言以功定天下也。　\n\n又【禮·樂記】始奏以文，復亂以武。【鄭註】文謂鼓，武謂金。【疏】金屬西方，可以爲兵刃，故爲武。鼓主發動衆音，無兵器之用，故爲文。　又迹也。【詩·大雅】履帝武敏歆。【禮·曲禮】堂上接武，堂下布武。　\n\n又【禮·曲禮】牛曰一元大武。【疏】牛肥則迹大。　\n\n又【爾雅·釋詁】武，繼也。【詩·大雅】下武惟周。【箋】言後人能繼先祖者，惟有周也。　又冠卷曰武。【禮·玉藻】縞冠𤣥武，居冠屬武。\n\n又【雜記】委武。【註】秦人曰委，齊東曰武。　又冠名。【蔡邕·獨斷】武冠，或曰繁冠，今謂之大冠，武官服之。　又水名。【前漢·地理志】東郡有東武陽縣。【應劭曰】武水之陽也。又：泰山郡南武陽縣，武水所出，南人泗。　又關名。【地理通釋】《左傳·哀四年》：楚人謀北，方將通於少習，以聽命。【杜註】少習，商縣武關也。《輿地廣記》：商洛縣東有少習，秦謂之武關。《賈誼·新書》所謂建武關函谷臨晉關者，大抵爲備山東諸侯也。　又武都，州名。【廣韻】本自白馬氐地，魏文徙武都郡於美陽，今好畤縣界，武都古城是也。後漢平仇池山築城，置武都鎭，卽今州是也。\n\n又【地理通釋】唐大中五年，以原州之蕭關置武州。　又廣武，山名。在滎陽。【前漢·項籍傳】羽與漢王臨廣武，閒而語。　又縣名，屬太原郡。又修武、陽武、原武，皆屬河內郡。又靈武，今陝西環縣，唐肅宗卽位於此。又湖名。【廣輿記】在黃州府黃陂縣，相傳黃祖習射處。　又溪名。亦山名。【廣輿記】在辰州府盧溪縣。馬援門生善吹笛，援作歌和之曰滔滔武溪一何深，卽此。又武山，亦在盧溪縣。　又眞武，湖名。【六朝事迹】吳後主寶鼎元年，開城北渠，引後湖水流入新宮。今城北十三里有古池，俗呼爲後湖是也。　又星名。【夢溪筆談】北方眞武七宿，起於東井，終於角。又𤣥武，北方七宿也。【禮·曲禮】前朱雀而後𤣥武。又姓。【廣韻】《風俗通》云：宋武功之後，漢有武臣。又漢複姓，六氏。漢有乗黃令武安恭，出自武安君白起之後。《風俗通》云：漢武强侯王梁，其後因封爲氏。世本云：夏時有武羅國，其後氏焉。《何氏姓苑》有廣武氏、武成氏、武仲氏，又《西秦錄》有武都氏。　又與珷通。石似玉者。【史記·司馬相如傳】瓀石武夫。　\n\n又【正韻】微夫切。與無通。【禮·禮器】周坐尸，詔侑武方。【鄭註】武，讀爲無。\n\n考證：〔【汲冢周書】剛彊直理曰武。〕　謹照逸周書及北史于忠傳，直理改理直。〔【廣韻】本自白馬元地。〕　謹照原文元改氐。"}