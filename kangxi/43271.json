{"拼音": "yí", "部首": "頁", "笔画数": "16", "Unicode": "9824", "page": "1403", "volume": "【戌集下】【頁字部】", "notes": "\r\n\r\n【唐韻】與之切【集韻】【韻會】盈之切【正韻】延知切，𠀤音移。【說文】顄也。【禮·玉藻】頤霤垂拱。【疏】霤，屋簷，身俯故頭臨前，垂頤如屋霤。【又】端行，頤霤如矢。【釋文】頤音夷。【前漢·賈誼傳】頤指如意。【註】但動頤指麾，則所欲皆如意。　又卦名。【易·頤卦】頤，貞吉，觀頤，自求口實。【疏】頤，養也。【又】初九，觀我朶頤。【註】朶頤者，嚼也。　又期頤，老也。【禮·曲禮】百年曰期頤。【註】飮食居處皆待于養也。　\n\r\n又【小爾雅】頤，深也。　又語助聲。【史記·𨻰涉世家】夥頤，涉之爲王沈沈者。【註】楚人謂多爲夥。又言頤者，助聲之辭也。　又地名。【史記·灌嬰傳】與漢王會頤鄕。【註】苦縣有頤鄕。　【說文】本作𦣞。【集韻】亦作𩠡。"}