{"拼音": "jiā,qié,gā", "部首": "人", "笔画数": "7", "Unicode": "4F3D", "page": "97", "volume": "【子集中】【人字部】", "notes": "\n\n【廣韻】【集韻】【韻會】求迦切【正韻】具牙切，𠀤音茄。伽藍，神名。　\n\n又【梵書】那伽，龍也。竭伽，犀也。僧伽藍，衆園也。譯云園，取生植義，今浮屠所居是也。凡稱釋氏曰僧伽。　\n\n又【舊唐書·柳公綽傳】精釋典瑜伽，智度大論，皆再鈔。【法苑珠林】有瑜伽論。　\n\n又【南方草木狀】术，西域謂之乞力伽。　\n\n又【酉陽雜俎】那伽花，狀如三脊，無葉，花色白，心黃，六瓣，出舶上。　\n\n又【本草】覆盆子，一名畢楞伽。　又伽那，象也。見【騈雅】。　又摩伽，異獸名。【徐氏賓遠賦】獸則摩伽招賢。　又頻伽，人面鳥也。見【釋典】。\n\n又【舊唐書·憲宗紀】元和十八年，訶陵國獻僧祇僮，頻伽鳥二枚。　又與茄同。【揚雄·蜀都賦】盛冬育筍，舊菜增伽。【章樵註】伽茄古字通。"}