{"拼音": "wèi,yù", "部首": "寸", "笔画数": "11", "Unicode": "5C09", "page": "295", "volume": "【寅集上】【寸字部】", "notes": "\n\n〔古文〕㷉【廣韻】於胃切【集韻】【韻會】【正韻】紆胃切，𠀤音畏。【說文】从上按其下也。从𡰥从火，从又持火，所以㷉繒也。隸作尉。【廣韻】𠋫也，安也。　又官名。【黃震曰】尉，古司𡨥官，至秦漢改今名。義取除姦，安良民也。【後漢·光武紀】廷尉，秦官，聽獄必質於朝廷，故曰廷尉。尉，平也。【史記·張釋之傳】今旣下廷尉，廷尉，天下之平也。　\n\n又【百官志】太尉，秦官，掌軍事。【應劭曰】自上按下曰尉，武官悉以爲稱。　又縣尉。【漢官儀】大縣兩尉，長安四尉，分左右部。五代時，尉皆軍校爲之，建隆閒詔諸縣，置尉一員，在主簿下。　又姓。鄭大夫尉止。又尉遲，複姓。　\n\n又【集韻】於勿切，音鬱。【風俗通】火斗曰㷉。【韻會】說文，持火所以申繒，音畏。今俗又加火作熨，音鬱。　【正字通】尉本作𤈫，或書作㷉。俗从小作尉。慰安之慰亦借㷉。申繒用火，从小者，从火之譌。㷉斗作熨，非。"}