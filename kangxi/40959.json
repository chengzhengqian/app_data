{"拼音": "lán", "部首": "門", "笔画数": "12", "Unicode": "9611", "page": "1339", "volume": "【戌集上】【門字部】", "notes": "\r\n\r\n【唐韻】洛干切【集韻】【韻會】【正韻】郞干切，𠀤音蘭。【說文】門遮也。【戰國策】晉國之去梁也，千里有餘，有河山以闌之。【史記·楚世家】雖儀之所甚願爲門闌之厮者，亦無先大王。【後漢·明帝紀】勞賜縣掾史及門闌走卒。【註】續漢志曰：五伯鈴下待閣門闌部署街里。　又車上闌。【左傳·宣十二年·楚人惎之脫扃註】扃，車上兵闌也。　\n\r\n又【廣韻】晚也。【岑參詩】蕭條芳歲闌。　\n\r\n又【增韻】褪也，衰也。　\n\r\n又【玉篇】牢也。　\n\r\n又【廣韻】希也。飮酒半罷也。【史記·高祖紀】酒闌。【註】闌，言希也。謂飮酒者，半罷半在，謂之闌。【杜甫詩】廚人語夜闌。　\n\r\n又【廣韻】盡也。【蔡琰·胡笳十八拍】更深夜闌兮夢汝來斯。　又妄也。【史記·汲黯傳】文吏繩，以爲闌出財物於邊關乎。【註】闌，妄也。　又無符傳出入爲闌。【史記·高祖功臣年表】陽平侯杜相夫闌出函谷關。【前漢·成帝紀】闌入尚方掖門。【註】應劭曰：無符籍妄入宮曰闌。　又腕闌。【元氏掖庭記】元靜懿皇后旦日，人獻翠腕闌。【註】闌，手鐲類。　又闌干。【左思·吳都賦】珠琲闌干。【註】闌干，猶縱橫也。　又縣名。【前漢·地理志·闌註】屬越巂郡。　\n\r\n又【集韻】郞旰切。同𢒞。文也。或作斕。亦省。　\n\r\n又【韻補】叶陵延切，音連。【蘇軾·遊東西巖詩】况復情所鍾，感槩萃中年。正賴絲與竹，陶寫有餘歡。常恐兒輩覺，坐令高趣闌。歡音軒。\n\r\n考證：〔【杜甫詩】廚人夜語闌。〕　謹照原詩改廚人語夜闌。"}