{"拼音": "cuō,zuǒ", "部首": "手", "笔画数": "15", "Unicode": "64AE", "page": "456", "volume": "【卯集中】【手字部】", "notes": "\n\n【唐韻】【正韻】倉括切【集韻】【韻會】麤括切，𠀤竄入聲。【說文】四圭也。一曰兩指撮也。【玉篇】三指取也。【釋名】撮，卒也，謂暫卒取之也。【增韻】蹙聚而捎取之也。【禮·中庸】今夫地一撮土之多。【前漢·律歷志】量多少者，不失圭撮。【註】四圭曰撮，三指撮之也，六十四黍爲圭。\n\n又【司馬遷傳】撮名法之要。【註】撮，摠取也。　\n\n又【詩·小雅】臺笠緇撮。【傳】緇布冠也。【疏】小撮持其髻而已，制小，故言撮。音七活反。　\n\n又【唐韻】【正韻】子括切【集韻】【韻會】宗括切，𠀤鑽入聲。挽也。　\n\n又【集韻】祖外切，音最。【莊子·人閒世】支離疏者，會撮指天。【註】頂椎也。會音活，向秀讀。　又祖官切，音鑽。乗載器也。【尸子】行險以撮。　又租悅切，音蕝。義同。　又初買切，釵上聲。亦指取物也。一曰搦也。　本从曰从取。"}