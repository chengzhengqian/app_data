{"拼音": "jǔ,ju", "部首": "矢", "笔画数": "9", "Unicode": "77E9", "page": "824", "volume": "【午集中】【矢字部】", "notes": "\r\n\r\n【廣韻】俱雨切【集韻】【韻會】果羽切，𠀤音踽。正方之則也。【爾雅·釋詁】常也。【疏】度方有常也。【玉篇】圓曰規，方曰矩。【禮·經解】規矩誠設，不可欺以方圓。【前漢·律歷志】矩者，所以矩方器械，令不失其形也。【管子·輕重已篇】心生規，規生矩，矩生方。　\n\r\n又【爾雅·釋詁】法也。【論語】不踰矩。【前漢·敘傳】濞之受吳，疆土踰矩。【註】矩，法制也。　\n\r\n又【增韻】儀也，廉隅也。　\n\r\n又【周禮·冬官考工記輸人】凡斬轂之道，必矩其隂陽。【註】矩，謂刻識之也。　\n\r\n又【揚子·太𤣥經】天道成規，地道成矩，規動周營，矩靜安物。【陸倕石闕銘】製模下矩。【註】地也。　\n\r\n又【周𩩙算經】智出於句，句出於矩。【註】矩，謂之表，表不移亦爲句，爲句將正，故曰句出於矩焉。　又規矩，戎名。【汲冢周書】規矩以麟者，獸也。　又通作萭。【周禮·冬官考工記】輪人爲輪，可規可萭。　又通作句。【莊子·田子方】履句屨者知地形。　【說文】本作巨，从工，象手持之形。重文作榘，从木矢。矢者，其中正也。【六書正譌】巨从工，中象方形，亦會意。"}