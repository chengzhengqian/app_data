{"拼音": "zhān", "部首": "方", "笔画数": "10", "Unicode": "65C3", "page": "482", "volume": "【卯集下】【方字部】", "notes": "\n\n【唐韻】【集韻】【韻會】𠀤諸延切，音饘。【說文】旗曲柄也，所以旃表士衆，周禮曰：通帛爲旃。○按《周禮·春官》司常，今作旜。【爾雅·釋天】因章曰旃。【註】以帛練爲旒，因其文章，不復畫之。【釋名】旃，戰也。戰戰恭已而已也。三孤所建，象無事也。【左傳·昭二十年】旃以招大夫。　\n\n又【博雅】旃，之也。【詩·魏風】上愼旃哉。【左傳·桓九年】虞公求旃。　\n\n又【小爾雅】旃，焉也。【詩·唐風】舍旃舍旃。【箋】旃之言焉也。　\n\n又【爾雅·釋天】太歲在乙曰旃蒙。　\n\n又【史記·匈奴傳】被旃裘。【前漢·王褒傳】夫荷旃被毳者。　\n\n又【韻補】叶之人切。【陸雲·夏府君誄】廣命俊乂，惟弓與旃。震我聲敎，遇響惟殷。"}