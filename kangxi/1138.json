{"拼音": "chái", "部首": "人", "笔画数": "16", "Unicode": "5115", "page": "119", "volume": "【子集中】【人字部】", "notes": "\n\n【唐韻】士皆切【集韻】【韻會】牀皆切，𠀤音柴。等輩也。【禮·樂記】先王之喜怒，皆得其儕焉。【註】儕猶輩類。【左傳·僖二十三年】晉鄭同儕。\n\n又【成二年】文王猶用衆，况吾儕乎。【列子·湯問篇】長幼儕居。　又叶相稽切，音齊。【齊王元長雙樹歌】春王玉所府，檀林芳所棲。庵園無異轍，祗舒有同儕。　又叶仕之切，音時。【韓愈·猛虎行】猛虎雖云惡，亦各有匹儕。羣行深谷閒，百獸望風低。"}