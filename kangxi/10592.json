{"拼音": "tōu,yú", "部首": "心", "笔画数": "12", "Unicode": "6109", "page": "394", "volume": "【卯集上】【心字部】", "notes": "\n\n【唐韻】羊朱切【集韻】【韻會】容朱切【正韻】雲俱切，𠀤音腴。从心兪聲。【玉篇】悅也，顏色樂也。【禮·祭義】必有愉色。【論語】愉愉如也。【註】愉愉，和悅之貌。　\n\n又【爾雅·釋詁】樂也。【詩·唐風】他人是愉。【註】安閒之樂也。　\n\n又【爾雅·釋詁】服也。【註】謂喜樂而服從也。　又懌也。【前漢·安世房中歌】高賢愉愉民所懷。【註】愉愉，懌也。【集韻】或作婾。　又與愈通。詳愈字註。　\n\n又【集韻】【韻會】𠀤他侯切，音偸。【周禮·地官·大司徒】以俗敎安，則民不愉。【註】愉，音偸，謂朝不謀夕也。【疏】偸，苟且也。　又勇主切，音窳。【爾雅·釋詁】勞也。【註】含或作窳。【疏】愉，懶也。郭璞曰：勞苦者多懶愉也。　又叶員丘切，音尤。【張衡·東京賦】敬愼威儀，示民不偸。我有嘉賔，其樂愉愉。◎按《說文》愉訓薄援，恌爲愉，皆不合經解。\n\n考證：〔【周禮·地官·大司徒】以俗敎民，則民不愉。〕　謹照原文敎民改敎安。"}