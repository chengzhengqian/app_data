{"拼音": "biàn", "部首": "言", "笔画数": "8", "Unicode": "53D8", "page": "1186", "volume": "【酉集上】【言字部】", "notes": "\r\n\r\n〔古文〕𢒟𢒪𢒦【唐韻】祕戀切【廣韻】彼眷切。【集韻】【韻會】彼卷切，𠀤鞭去聲。【說文】更也。【小爾雅】易也。【廣韻】化也，通也。【增韻】轉也。【正韻】攺也。【易·乾卦】乾道變化。【易解】自有而無謂之變，自無而有謂之化。【禮·王制】一成而不可變。【註】更也。【周禮·夏官·司爟】四時變國火，以救時疾。【註】變，猶易也。【前漢·循吏傳】漢家承敝通變。　又動也。【禮·檀弓】夫子之病革矣，不可以變。【註】變，動也。【荀子·議兵篇】機變不張。【註】謂器械變動攻敵也。　又權變。【前漢·魏豹傳贊】張耳、韓信皆徼一時之權變，以詐力成功。【文中子·述史篇】非君子不可以語變。【註】變，權也。反經合道之謂也。　又災異曰變。【前漢·五行志】災異愈甚，天變成形。\n\r\n又【諸葛豐傳】災變數見。　又死喪曰變。【穀梁傳·昭十五年】君在祭樂之中，大夫有變以聞，可乎。　又姓，見【姓苑】。　\n\r\n又【韻會】平免切，音辨。正也。【禮·禮運】大夫死宗廟謂之變。【𨻰註】變讀爲辨。猶正也。　又叶𤰞眠切，音邊。【莊子·田子方】夫至人者，上闚靑天，下潛黃泉，揮斥八極，神氣不變。　又叶必愼切，音鬢。【陸雲詩】羽儀未變，叶有客來信。○按《說文》本从攴䜌，載攴部。徐曰：攴，有爲也。精薀从久，俗譌作攵，𠀤非。字彙已載攴部，是言部重出，下攺从攵，非。又集韻俗作〈木變〉𣀵，亦非。𣀵。\n\r\n考證：〔【禮·檀弓】夫子之疾病矣，不可以變。〕　謹照原文疾病改病革。"}