{"拼音": "yín", "部首": "宀", "笔画数": "11", "Unicode": "5BC5", "page": "288", "volume": "【寅集上】【宀字部】", "notes": "\n\n〔古文〕𦦚𡓵㝙𢁐𡩪【唐韻】弋眞切【集韻】【韻會】夷眞切，𠀤音夤。【說文】寅，𩪯也。本作𡩟。【徐曰】𩪯，𢷤斥之意。正月陽氣上銳，而出閡於宀也。臼，所𢷤也，象形。今作寅，東方之辰，一曰孟陬。【前漢·律歷志】引達於寅。【爾雅·釋天】太歲在寅曰攝提格。　\n\n又【玉篇】演也，敬也，强也。【書·堯典】寅賔出日。【註】寅，敬也，以賔禮接之。出日，方出之日。蓋以春秋之旦，朝方出之日，而識其初出之景也。\n\n又【舜典】汝作秩宗，夙夜惟寅。【註】言蚤夜敬思其職也。\n\n又【臯陶謨】同寅協恭和衷哉。【註】謂當同其寅畏，協其恭敬，使民彝物，則各得其正也。　\n\n又【廣韻】以脂切【集韻】【韻會】【正韻】延知切，𠀤音夷。義同。○按《說文》寅訓𩪯也，夕部夤訓敬惕。今諸書寅字兼敬惕義。寅夤二字古疑通。"}