{"拼音": "guó", "部首": "竹", "笔画数": "17", "Unicode": "7C02", "page": "896", "volume": "【未集上】【竹字部】", "notes": "\r\n\r\n【廣韻】古對切，音憒。筐也。【釋名】簂，恢也，恢廓覆髮上也。魯人曰頍。頍，傾也，著之傾近前也。【周禮註】若今假紒，卽假髻。用鐵絲爲圈，外編以髮。【後漢·輿服志】太皇太后入廟服，紺上皁下，蠶靑上縹下，皆深衣制，隱領袖緣以條，翦氂簂，簪珥，耳璫垂珠。簪瑇瑁爲擿，長一尺，上爲鳳凰𩰥，以翡翠爲毛羽，下有白珠，垂黃金鑷，左右一橫簪之，以安簂結。公、卿、列侯、中二千石、二千石夫人紺繒簂，黃金龍，首銜白珠，魚須擿，長一尺，簪珥。【後漢·烏桓傳】婦人至嫁時，乃養髮，分爲髻，著句决，飾以金碧，猶中國有簂步搖。【註】簂，吉悔反。或爲幗，婦人首飾也。　\n\r\n又【類篇】一曰婦人喪冠。　\n\r\n又【廣韻】【集韻】𠀤古獲切，音馘。義同。　\n\r\n又【集韻】始回切，音傀。筐也，義同。亦作槶。"}