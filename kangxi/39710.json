{"拼音": "shì,yì", "部首": "釆", "笔画数": "12", "Unicode": "91CA", "page": "1290", "volume": "【酉集下】【釆字部】", "notes": "\r\n\r\n【唐韻】賞職切【集韻】【韻會】施隻切，𠀤音適。【說文】解也。从釆，釆取其分別物也。【左傳·襄二十九年】春王正月，公在楚，釋不朝正于廟也。【註】釋，解也。【疏】解釋公所以不得親自朝正也。【吳語】乃使行人奚斯釋言於齊。【註】釋，解也。以言自解。　\n\r\n又【廣韻】捨也。【前漢·食貨志】今農事棄捐，而采銅者日蕃，釋其耒耨，冶鎔炊炭。【管子·霸形篇】釋實而攻虛，釋堅而攻膬，釋難而攻易。　又消也，散也。【前漢·景十三王傳】骨肉冰釋。【註】師古曰：冰釋，言消散也。【淮南子·俶眞訓】北方有不釋之冰。　又放也。【書·多方】開釋無辜，亦克用勸。【傳】開放無罪之人。【左傳·哀八年】請釋子服何於吳。　\n\r\n又【爾雅·釋詁】釋，服也。【疏】釋者，釋去恨怨而服也。　\n\r\n又【書·大禹謨】釋兹在兹。【傳】釋，廢也。　\n\r\n又【禮·王制】出征，執有罪反，釋奠于學，以訊馘告。【註】釋菜奠幣，禮先師也。　\n\r\n又【禮·禮器】禮釋回，增美質。【註】釋，猶去也。回，邪辟也。\n\r\n又【儀禮·士虞禮】舉魚腊俎，俎釋三个。【註】釋，猶遺也。　\n\r\n又【書·伊訓】若虞機張，往省括于度則釋。【疏】釋弦發矢。　又潤也。【禮·內則】欲濡肉，則釋而煎之以醢。【疏】欲得濡肉，則以水潤釋而煎之以醢也。　\n\r\n又【詩·大雅】釋之叟叟。【傳】釋，淅米也。　又釋迦，佛號。今僧家皆稱釋氏。【支遁·詠人日詩】釋迦乗虛會。【梁昭明·東齋聽講】昔聞孔道貴，今覩釋花珍。　又姓。　\n\r\n又【韻會】或作澤。【詩·周頌】其耕澤澤。【註】言土解也。【周禮·冬官考工記】水有時以澤。　\n\r\n又【集韻】亦作繹。通作醳。【史記·魏世家】與其以秦醳衞，不如以魏醳衞。　\n\r\n又【字彙補】羊益切，音亦。悅也。【六書正譌】別作懌，非。【嵆康·琴賦】康樂者聞之，則欨愉懽釋。　\n\r\n又【韻補】叶施灼切，音爍。【楚辭·九章】凌陽侯之泛濫兮，忽翺翔之焉薄。心絓結而不解兮，思蹇產而不釋。\n\r\n考證：〔【前漢·食貨志】今農事棄捐，而采銅者日蕃，釋其耒耨，冾鎔炊炭。〕　謹照原文冾改冶。"}