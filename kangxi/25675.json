{"拼音": "piān", "部首": "竹", "笔画数": "15", "Unicode": "7BC7", "page": "892", "volume": "【未集上】【竹字部】", "notes": "\r\n\r\n【廣韻】芳連切【集韻】【韻會】紕延切【正韻】紕連切，𠀤音偏。【正韻】𥳑成章也。【前漢·武帝紀】元光元年，詔賢良咸以書對，著之於篇。【詩·關雎疏】篇，徧也。出情鋪事，明而徧也。　\n\r\n又【說文】關西謂榜曰篇，笞掠也。　又竹名。【詩·衞風】綠竹猗猗。【傳】篇竹也。【疏】似小藜，赤莖節，好生道旁，可食。　又山名。【山海經】洞庭山之首曰篇遇之山。　又姓。【韻會】周大夫史篇之後。　\n\r\n又【字彙補】同翩。古文《易》：篇篇不富，以其鄰。陸氏曰：輕舉貌。　又叶批笭切。【道藏歌】白帝行炁道當新，名書紫府得其篇，西龜定錄位眞人。"}