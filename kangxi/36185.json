{"拼音": "xián", "部首": "貝", "笔画数": "8", "Unicode": "8D24", "page": "1209", "volume": "【酉集中】【貝字部】", "notes": "\r\n\r\n〔古文〕臤贒【廣韻】【正韻】戸田切【集韻】【韻會】戸千切，𠀤音弦。【說文】多才也。【玉篇】有善行也。【易·鼎卦】大亨，以養聖賢。\n\r\n又【繫辭】可久則賢人之德，可大則賢人之業。【書·大禹謨】野無遺賢。\n\r\n又【咸有一德】任官惟賢材。　\n\r\n又【禮·內則】若富，則具二牲獻其賢者於宗子。【註】賢，猶善也。　又勝也。【禮·投壷】某賢於某若干純。【註】以勝爲賢。　又下見切，音現。【周禮·冬官考工記】《輪人》：五分其轂之長，去一以爲賢。【註】賢，大穿也。　\n\r\n又【韻補】叶下珍切。【詩·小雅】我從事獨賢。叶上臣。【前漢·敘傳】旣登爵位，祿賜頤賢，布衾疏食，用儉飭身。"}