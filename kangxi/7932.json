{"拼音": "yáo,xiáo", "部首": "山", "笔画数": "11", "Unicode": "5D24", "page": "314", "volume": "【寅集中】【山字部】", "notes": "\n\n【廣韻】胡交切【集韻】【韻會】【正韻】何交切，𠀤音肴。山名。【雍錄】二崤山，又名嶔崟山。【元和志】東崤至西崤三十五里，在秦關之東，漢關之西。【杜預曰】在弘農澠池縣西。【括地志】在洛州永寧縣西北二十里，卽古之崤道。【沈約·應詔詩】推穀二崤道。【公羊傳·僖三十三年】崤之嶔巖，文王所避風雨也。　又通作殽。【春秋·僖三十三年】晉人及姜戎敗秦師于殽。　又省作肴。【後漢·王莽傅】肴黽之險。　又水名。【水經注】崤水出河南盤崤山，西北流。上有梁，歷㵎水，東北流，與石崤水合。\n\n考證：〔【公羊傳·僖三十三年】崤之嶔巖，文王所避風雨處。〕　謹照原文處改也。〔【左傳僖三十三年】晉人及羌戎敗秦師于殽。〕　謹照原書左傳改春秋。羌改姜。"}