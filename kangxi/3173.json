{"拼音": "wú", "部首": "口", "笔画数": "7", "Unicode": "5434", "page": "179", "volume": "【丑集上】【口字部】", "notes": "\n\n俗吳字。【吳志·薛綜傳】無口爲天，有口爲吴。【正字通】此借字形爲諧語，非吴字本義。【正韻】吳字註亦作吴，非。\n\n（吳）〔古文〕𡗿𡗾【唐韻】午胡切【集韻】【韻會】【正韻】訛胡切，𠀤音吾。國名。【史記·吳太伯世家】太伯之奔荆蠻，自號句吳。【註】宋衷曰：句吳，太伯始所居地名。【前漢·地理志】會稽郡秦置，高帝六年爲荆國，十二年，更名吳。　亦縣名。【前漢·地理志】會稽郡吳縣。　\n\n又【說文】郡也。【後漢·郡國志】吳郡，順帝分會稽置。【韻會】吳郡、吳興、丹陽爲三吳。【正字通】水經以吳興、吳郡、會稽爲三吳。指掌圖以蘇、常、湖爲三吳，其說不同。\n\n又【齊語】西服㳅沙西吳。【註】雍州之地。　又天吳，水神也。【郭璞·山海經贊】八頭十尾，人面虎身。龍據兩川，威無不震。　\n\n又【說文】姓也。【廣韻】太伯之後，因以命氏。　\n\n又【方言】大也。【說文】大言也。【詩·周頌】不吳不敖。【傳】吳，譁也。\n\n又【魯頌】不吳不揚。【說文註】大言故夨大口以出聲。今寫詩者，攺吳作㕦，又音乎化切，其謬甚矣。【釋文】吳，舊如字。何承天云：从口下大，故魚之大口者名㕦，胡化反，此音恐驚俗也。按《說文》《釋文》俱云吳作㕦讀，非。而《玉篇》《廣韻》《集韻》《類篇》《韻會》諸書，吳字亦皆無去聲一音，惟正韻收吳入禡韻，詩朱註亦作去聲讀。未知孰是，存以備考。　\n\n又【集韻】元俱切，音愚。虞古作吳。註詳虍部七畫。【釋名】吳，虞也。太伯讓位而不就，歸封于此，虞其志也。　又與娛通。【詩·周頌】不吳不敖。【疏】正義曰：人自娛樂，必讙譁爲聲。故以娛爲譁也。定本娛作吳。"}