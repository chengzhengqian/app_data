{"拼音": "yù", "部首": "言", "笔画数": "20", "Unicode": "8B7D", "page": "1185", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤羊茹切，余去聲。【說文】稱也。【玉篇】聲美也。【易·坤卦】括囊无咎无譽。【註】譽者，過美之名。【詩·周頌】以永終譽。【箋】聲美也。【禮·表記】君子不以口譽人，則民作忠。【莊子·盜跖篇】好面譽人者，亦好背而毀之。　\n\r\n又【禮·祭統孔疏】援神契云：大夫之孝曰譽。　又星名。【晉書·天文志】瑞星，三曰含譽。　又姓。平原大守譽粹。見【晉書】。　\n\r\n又【諡法】狀古述今曰譽。　又通作豫。【詩·小雅】是以有譽處兮。【傳】譽，善聲也。處，安樂也。蘇氏曰：譽、豫通。凡詩之譽，皆言樂也。　\n\r\n又【韻會小補】通作與。【禮·射義】詩曰：則燕則譽。【鄭註】譽，或爲與。　\n\r\n又【廣韻】以諸切【集韻】【韻會】羊諸切，𠀤音余。義同。【論語】誰毀誰譽。【朱傳】譽者，揚人之善，而過其實。譽平聲。\n\r\n又【詩·大雅】慶旣令居，韓姞燕譽。【傳】燕，安。譽，樂也。"}