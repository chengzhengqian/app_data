{"拼音": "xì,xī", "部首": "羽", "笔画数": "12", "Unicode": "7FD5", "page": "956", "volume": "【未集中】【羽字部】", "notes": "\r\n\r\n【廣韻】【正韻】許及切【集韻】【韻會】迄及切，𠀤音吸。【說文】起也。【爾雅·釋詁】翕，合也。【書·臯陶謨】翕受敷施。【詩·小雅】兄弟旣翕。　\n\r\n又【易·繫辭】夫坤，其靜也翕。【註】斂也，聚也。　\n\r\n又【詩·小雅】維南有箕，載翕其舌。【箋】翕，猶引也。　\n\r\n又【爾雅·釋訓】翕翕訿訿，莫供職也。【疏】詩小雅翕翕訿訿。◎按今詩作潝。　\n\r\n又【廣雅】翕翕，熾也。【廣韻】火炙。　又動也，盛也。"}