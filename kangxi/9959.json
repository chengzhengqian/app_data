{"拼音": "qìng", "部首": "心", "笔画数": "6", "Unicode": "5E86", "page": "400", "volume": "【卯集上】【心字部】", "notes": "\n\n〔古文〕𢞢𢙎【唐韻】丘竟切【集韻】【韻會】【正韻】丘正切，𠀤卿去聲。【說文】行賀人也。【周禮·春官·宗伯】以賀慶之禮，親異姓之國。【疏】謂侯國有喜可賀，王使大夫以物慶賀之也。\n\n又【秋官·大行人】賀慶以贊諸侯之喜是也。　又善也。【書·呂𠛬】一人有慶。【正義】天子有善事也。【詩·大雅】則篤其慶。【毛傳】善也。【正義】福慶爲善事，故爲善也。　又休也。【禮·月令】行慶施惠。【註】慶謂休其善也。休，美也。　又福也。【易·履卦】大有慶也。【詩·小雅】孝孫有慶。　又賜也。【詩·小雅】是以有慶矣。【箋】謂有慶賜之榮也。　又發語詞。【揚雄·反離騷】慶天悴而喪榮。　又州名。隋立慶州。　又姓。【左傳】齊慶封，晉慶鄭。　\n\n又【集韻】【韻會】𠀤丘京切，音卿。【易·大畜五上兩爻傳】有慶也，道大行也。慶與行叶。\n\n又【睽卦四五兩爻傳】志行也，往有慶也。行與慶叶。【班固·白雉詩】容潔朗兮於淳精，發皓羽兮奮翹英。彰皇德兮侔周成，永延長兮膺天慶。慶與精英成叶，皆庚韻也。蓋慶乃卿字去聲，轉平聲卽卿也。故卿雲亦曰慶雲。近昆山顧氏未達音韻，乃曰易經慶字俱讀羌音，行字俱讀杭音，此偏論也，不知易自有叶羌字者。未可棄慶字本聲之卿音也。　又叶虛羊切，音羌。亦福也。【易·坤卦】積善之家，必有餘慶。叶下殃。【書·伊訓】萬邦惟慶。叶上祥。【詩·大雅】則篤其慶。叶下光又。【小雅】孝孫有慶。叶下彊。　从心从久。久者，行也。吉禮以鹿皮爲贄，从鹿省，會意。"}