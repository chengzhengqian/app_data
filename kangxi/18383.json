{"拼音": "wū,wù", "部首": "火", "笔画数": "4", "Unicode": "4E4C", "page": "670", "volume": "【巳集中】【火字部】", "notes": "\n\n〔古文〕𤚶於𥾪【唐韻】哀都切【集韻】【正韻】汪胡切，𠀤音污。【說文】孝鳥也。象形。【埤雅】林罕以爲全象鳥形，但不注其目睛。烏體全黑，遠而不分別其睛也。【詩·邶風】莫黑匪烏。【小爾雅】純黑而反哺者謂之烏。　\n\n又【前漢·眭弘傳】石立，後有白烏數千，下集其旁。　\n\n又【爾雅·釋鳥】燕白脰烏。【註】小爾雅云：白項而羣飛者，謂之燕烏。【又】鸀山烏。　\n\n又【周禮·夏官·羅氏】掌羅烏鳥。【註】烏謂𤰞居，鵲之屬。　\n\n又【小爾雅】去隂就陽者，謂之陽烏，鴻雁是也。　\n\n又【韻會】日中有三足烏。　\n\n又【說文】孔子曰：烏𥃳，呼也，取其助气故以爲烏呼。【註】徐鉉曰：俗作嗚，非是。【埤雅】烏又爲歎詞者，烏見異則噪，故以爲烏霍。烏霍，歎所異也。　\n\n又【玉篇】語辭也。\n\n又【廣韻】安也。【正韻】何也。【史記·司馬相如傳】烏有先生者，烏有此事也。【註】徐廣曰：烏，一作惡。　\n\n又【史記·天官書】聚一十五星，蔚然曰郞位。【註】索隱曰：蔚然，漢書作哀烏，星之狀貌。【正字通】星經作依烏，後人因謂郞官爲依烏府。　\n\n又【韻會】黑色曰烏。【史記·匈奴傳】北方盡烏驪馬。【五代史·梁符彥卿傳】太祖賜以所乗愛馬一丈烏。　\n\n又【前漢·楊惲傳】仰天拊缶而呼烏烏。【註】師古曰：烏烏秦聲。關中舊有此曲，亦作嗚。【史記·李斯傳】歌呼嗚嗚。又縣名。烏氏，因水而名。【前漢·地理志】安定郡烏氏。【註】烏水出西北入河。氏音支。又烏程，烏傷，屬會稽郡。　又烏孫，烏桓，皆西域國名。　\n\n又【廣韻】姓也。齊大夫烏枚鳴。見【左傳】。　又赤烏，殿名。【左思·吳都賦】飾赤烏之暐曄。　\n\n又【集韻】【類篇】𠀤於加切，音鴉。【前漢·西域傳】烏秅國。【註】師古曰：烏，一加反。秅，直加反。　\n\n又【漢鼓吹曲】朱鷺魚以烏路訾邪，鷺何食，食茄下。不之食，不以吐，將以問誅者。下叶音鰕，者叶音遮。　\n\n又【集韻】【類篇】𠀤於諫切，音晏。【前漢·西域傳】烏秅國。【註】鄭氏曰：烏秅音鷃拏。師古曰：急言之聲，如鷃拏耳。非正音也。　\n\n又【韻會】古文借作顧字。見義雲章。亦轉聲也。"}