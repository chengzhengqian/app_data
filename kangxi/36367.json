{"拼音": "zhuì", "部首": "貝", "笔画数": "14", "Unicode": "8D58", "page": "1211", "volume": "【酉集中】【貝字部】", "notes": "\r\n\r\n〔古文〕𧷌𧸆【唐韻】之芮切【集韻】【韻會】朱芮切，𠀤音𠭥。【說文】以物質錢，从敖貝。敖者，猶放貝當復取之也。　\n\r\n又【詩·大雅】具贅卒荒。【傳】贅，屬也。【疏】贅，猶綴也。謂繫綴而屬之。　\n\r\n又【莊子·大宗師】彼以生爲附贅縣疣。【釋名】贅，屬也。橫生一肉，屬著體也。　\n\r\n又【史記·滑𥡴傳】淳于髠者，齊之贅壻也。【註】索隱曰：贅壻，女之夫，比于子，如人疣贅是餘剩物也。【前漢·賈誼傳】家貧子壯則出贅。【註】師古曰：贅，質也。家貧無有聘財，以身爲質也。　又會也。【前漢·武帝紀】毋贅聚。【註】如淳曰：贅，會也。　又行不當也。【老子·道德經】其于道也，若餘食贅行。【註】行之無當曰贅。　又言煩也。【曾鞏·講官議】問一告二謂之贅。　\n\r\n又【博雅】贅，定也。　\n\r\n又【玉篇】最也，得也。　\n\r\n又【集韻】牛交切，音敖。【類篇】頝贅，不媚。"}