{"拼音": "yú", "部首": "木", "笔画数": "13", "Unicode": "6961", "page": "540", "volume": "【辰集中】【木字部】", "notes": "\n\n【唐韻】羊朱切【集韻】容朱切【正韻】雲俱切，𠀤普兪。【說文】楡，白枌。【陸璣·草木疏】楡有十種，葉皆相似，皮及木理異。《爾雅》釋楡者三：一曰藲荎。郭註：今之刺楡。疏：《詩·唐風》山有樞是也。一曰無姑，其實夷。郭註：無姑，姑楡也，生山中，葉圓而厚，所謂蕪荑是也。一曰楡白枌。疏：《詩·陳風》東門之枌是也。　\n\n又【禮·內則】菫荁枌楡，免薧滫𤅵以滑之。　\n\n又【禮·檀弓】諸侯爲楡沈設撥。【註】以水澆楡白皮之汁，有急播地，引輴車使滑。　\n\n又【嵆康·養生論】楡令人瞑。【博物志】啖楡則眠不欲覺。　\n\n又【周禮·夏官·司爟註】鄹子春取楡柳之火。　\n\n又【本草集解】大楡二月生莢，樃楡八月生莢。　又桑楡，晚景也。【後漢·馮異傳】失之東隅，收之桑楡。　又地楡，草名。【博雅】菗蒢也。　又白楡，星名。【古樂府】天上何所有，歷歷種白楡。　又枌楡，鄕名。漢高立社于此。【前漢·郊祀志】高祖禱枌楡社。　又楡林，塞名。【水經注】諸次水東逕楡林塞，世謂之楡林山。　又姓。【後漢】將軍楡棘。"}