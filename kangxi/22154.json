{"拼音": "bō,fā,fǎ,fà", "部首": "癶", "笔画数": "5", "Unicode": "53D1", "page": "784", "volume": "【午集中】【癶字部】", "notes": "\r\n\r\n【唐韻】【集韻】【韻會】【正韻】𠀤方伐切，音髮。【說文】䠶發也。【詩·召南】壹發五豝。【傳】發，矢也。【前漢·匈奴傳】矢四發。【註】射禮三而止，每射四矢，故以十二矢爲一發。師古曰：發，猶今言箭一放兩放也。　\n\r\n又【廣韻】起也。【孟子】舜發於𤱶畝之中。　又舒也，揚也。【易·乾卦】六爻發揮。【疏】發，越也。\n\r\n又【坤卦】發於事業。【疏】宣發也。【左傳·桓二年】聲名以發之。【註】發揚此德也。　\n\r\n又【博雅】開也。【書·武成】發鉅橋之粟。【疏】謂開出也。【詩·小雅】明發不寐。【註】謂將旦而光明開發也。　\n\r\n又【玉篇】進也，行也。【博雅】去也。【詩·齊風】履我發兮。【疏】行必發足而去，故以發爲行也。【禮·玉藻】疾趨則欲發，而手足無移。【註】謂起屨也。　\n\r\n又【釋名】撥也。撥使開也。【禮·王制】有發，則命大司徒，教士以車甲。【疏】謂有軍旅以發士卒也。　\n\r\n又【廣韻】明也。【論語】亦足以發。【註】謂發明大體也。　\n\r\n又【廣韻】舉也。【增韻】興也。【前漢·王吉傳】愼毋有所發。【註】謂興舉眾事也。　又亂也。【詩·邶風】毋發我笱。　又伐也。【詩·周頌】駿發爾私。【疏】以耜擊伐其私田，使之發起也。　又遣也。【禮·檀弓】晉獻文子成室，晉大夫發焉。【註】發禮往賀也。　又見也。【禮·禮器】君子樂其發也。【註】樂多其外見也。　又動也。【老子·道德經】地無以寧，將恐發。　又洩也。【楚辭·大招】春氣奮發。\n\r\n又【曆法】春夏曰發，秋冬曰斂。　又發發，疾貌。【詩·小雅】飄風發發。【箋】寒且疾也。　\n\r\n又【詩傳】長發，大禘也。【疏】大禘之樂歌也。【唐書·禮樂志】懿祖曰：長發之舞。　又昏禮曰發齊。【荀子·禮論】大昏之未發齊也。【註】謂未有威儀節文。象太古時也。【史記·禮書】作廢齊。　\n\r\n又【玉篇】發，駕車也。【揚子·方言】發，稅，舍車也。東齊海岱之閒謂之發，宋趙𨻰魏之閒謂之稅。【註】舍宜音寫，今通發，寫也。稅猶脫也。　\n\r\n又【後漢·五行志】東方神鳥曰發明。【博雅】鳳皇晨鳴曰發明。　\n\r\n又【汲冢周書】發人鹿鹿者，若鹿迅走。【註】發，東夷也。　又淸發，水名。見【左傳】。　又縣名。【前漢·地理志】餘發縣，屬九眞郡。發干縣，屬東郡。　又姓。【史記·封禪書】游水發根。【註】游水，縣名。發根，人姓名。　\n\r\n又【集韻】【正韻】𠀤北末切，音撥。【詩·衞風】鱣鮪發發。【傳】盛貌。馬融曰：魚尾著網發發然。【韓詩】作鱍。【說文】作鮁。　又叶方吠切，音廢。【詩·豳風】一之日觱發。【傳】風寒也，叶下烈烈。音例。　又叶非律切，廢入聲。【揚雄·長楊賦】紛紜沸渭，雲合電發。猋騰波流，機駭蠭軼。軼音亦。一說本賦發軼，與上文爰整其旅，乃命驃衞，衞字爲韻。發，音費。軼，音替。古霽寘二韻通，非發讀廢入聲，與軼音亦叶也。\n\r\n考證：〔【左傳·桓元年】聲名以發之。〕　謹照原文元年改二年。〔【禮·王制】有發，則命大司徒，教士以軍甲。〕　謹照原文軍甲改車甲。"}