{"拼音": "tóu", "部首": "手", "笔画数": "7", "Unicode": "6295", "page": "421", "volume": "【卯集中】【手字部】", "notes": "\n\n〔古文〕𢫹【唐韻】度侯切【集韻】【韻會】【正韻】徒侯切，𠀤音頭。【說文】擿也。○按擿，卽擲也。【廣韻】棄也。【禮·曲禮】無投與狗骨。【疏】投，致也。棄其骨與犬也。　又贈也。【詩·衞風】投我以木瓜。　\n\n又【增韻】納也。【禮·樂記】投殷之後於宋。【註】舉徙之詞也。　又適也，託也。【後漢·張儉傳】儉得亡命，望門投止。　又掩也。【詩·小雅】相彼投兔，尚或先之。【箋】視彼人將掩兔，尚有先驅走之者。　又姓。周郇伯之後。桓王伐鄭，投先驅以策。其後氏焉。漢有光祿投調。　\n\n又【集韻】【韻會】【正韻】𠀤大透切，音豆。句讀之讀通作投。【馬融·長笛賦】聆曲引者，觀法於節奏，察度於句投。　又與逗同。止也。又物相逗合也。【杜甫詩】遠投錦江波。　又酒再釀曰酘。亦通作投。【字林】重醞也。【梁元帝·樂府】宜城投酒今行熟。"}