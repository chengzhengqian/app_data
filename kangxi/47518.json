{"拼音": "lín", "部首": "鹿", "笔画数": "23", "Unicode": "9E9F", "page": "1511", "volume": "【亥集下】【鹿字部】", "notes": "\r\n\r\n【唐韻】【集韻】【韻會】【正韻】𠀤力珍切，音鄰。【說文】大麚也。麕身牛尾，狼額馬蹄，五彩腹下黃，高丈二。【玉篇】仁獸也。【詩·周南】麟之趾。【傳】麟信而應禮，以足至者也。【箋】麟角末有肉，示有武不用。【大戴禮】毛蟲三百六十，麟爲之長。【禮·禮運】麟以爲畜，故獸不狘。【註】狘，驚走也。　又州名。漢五原，河西二地，唐置麟州。\n\r\n又【十洲記】鳳麟州有集弦膠。　又與燐通。光明也。【揚雄·劇秦美新文】炳炳麟麟。　又叶陵延切，音連。【韓愈·雜詩】指摘相告語，雖還今誰親。翩然下大荒，被髮騎麒麟。親叶音千。此詩終篇皆先韻。○按經傳皆作麟字。《爾雅》《公羊》《京房易傳》皆作麐。《說文》麐，牝麒也。麟，大牝鹿也。據此，則麐與麟有分。《爾雅註疏》幷州界有麟，大如鹿，非瑞麟也。故司馬相如賦曰：射糜脚麟，謂此麟也。《爾雅》麠大麃牛尾一角，註云：謂之麟者，此是也。然麟麐二字，今俱通用。互詳麐字註。\n\r\n考證：〔【禮·禮運】麟以爲畜，故獸不狨。【註】狨，驚走也。〕　謹照原文兩狨字𠀤改狘。"}