{"拼音": "nán,nàn,nuó", "部首": "隹", "笔画数": "10", "Unicode": "96BE", "page": "1370", "volume": "【戌集中】【隹字部】", "notes": "\r\n\r\n〔古文〕𩁢𩁬𩀙𩁣𩁲𩁩𩀏𩁤【廣韻】【韻會】那干切【集韻】那肝切，𠀤音䕿。【說文】鳥也。本作𪄿。　\n\r\n又【玉篇】不易之稱也。【書·臯陶謨】惟帝其難之。【咸有一德】其難其愼。　又珠名。【曹植·美人行】珊瑚閒木難。【註】《南越志》曰：木難，金翅鳥沫所成碧色珠也。　又姓。【正字通】南北朝難從党。見《姓苑》。　\n\r\n又【集韻】【韻會】囊何切【正韻】奴何切。𠀤同儺。【集韻】難，卻除凶惡也。【周禮·春官·占夢】遂令始難歐疫。【夏官·方相氏】率百隸而時難，以索室驅疫。【禮·月令】季春，命國難。【又】季冬命有司大難。　\n\r\n又【詩·小雅】其葉有難。【傳】難然盛貌。【釋文】乃多反。　\n\r\n又【集韻】乃可切，音娜。同橠。詳木部橠字註。　\n\r\n又【廣韻】奴案切【集韻】【韻會】【正韻】乃旦切，𠀤音㬮。【廣韻】患也。【易·否卦】君子以儉德辟難，不可榮以祿。【禮·曲禮】臨難毋苟免。【周禮·地官·調人】掌司萬民之難，而諧和之。【註】難，相與爲仇讎。　又詰辨也。【唐史·韋處厚傳】張平叔議糶鹽，韋處厚發十難以詰之。　\n\r\n又【書·舜典】惇德允元而難任人。【傳】難，拒也。【釋文】乃旦反。　\n\r\n又【公羊·隱八年·我入邴傳】其言入何難也。【註】難，辭也。【釋文】乃旦反，一音如字。　\n\r\n又【孟子】於禽獸又何難焉。【註】難，責也。　又人名。【左傳·文元年】難也收子。【釋文】乃多反，一音如字。　又叶音臡。【汲冢周書】旁隊外權，隳城湮溪。老弱單處，其謀乃難。\n\r\n考證：〔【左傳·文元年】難也收子。【釋文】乃旦反，一音如字。〕　謹照原文乃旦反改乃多反。"}