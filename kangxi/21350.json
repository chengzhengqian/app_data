{"拼音": "bō,fān,fán,pān,pán,pí,pó", "部首": "田", "笔画数": "12", "Unicode": "756A", "page": "763", "volume": "【午集上】【田字部】", "notes": "\r\n\r\n〔古文〕𥸨𥻫【廣韻】附袁切【集韻】符袁切，𠀤音煩。【說文】獸足謂之番，从釆，田象其掌。或作𨆌蹯。　\n\r\n又【廣韻】【集韻】【韻會】孚袁切【正韻】孚艱切，𠀤音翻。數也，遞也。【前漢·武帝紀】賢良直宿東番。　又山名。【山海經】番條之山，無草木，多沙。　\n\r\n又【集韻】蒲波切【正韻】蒲禾切，𠀤音婆。鄱陽豫章縣。【史記·伍子胥傳】闔閭使太子夫差將兵伐楚，取番。【註】索隱曰：蓋鄱陽也。　又番吾，趙地。【戰國策】秦甲涉河，踰漳據番吾，則兵必戰於邯鄲之下矣。【釋文】番，音婆。又音蒲。亦音盤。【括地志】蒲吾，故東今之眞定府平山縣，卽漢番吾。番，當音蒲。　又姓。【史記·河渠書】河東守番係。【註】番，音婆。又音潘。詩小雅云：番維司徒。番，氏也。【前漢·高帝紀】故衡山王吳芮與子二人，兄子一人，從百粵之兵，以佐諸侯誅暴秦，有大功，諸侯立以爲王項羽侵奪之地，謂之番君。【釋文】番，音蒲何反。【正字通】姓譜，潘姓爲周文王畢公之後，食采於潘，因氏。讀判平聲。番姓爲吳芮封番君，支孫因氏，讀婆。字彙番姓亦音潘，合潘番二姓爲一音。誤。　\n\r\n又【廣韻】普官切【集韻】【韻會】鋪官切，𠀤音潘。番禺，南海地名。【史記·貨殖傳】番禺，亦其一都會也。珠璣，犀，瑇瑁，果布之湊。【左思·蜀都賦】蒟醬流味於番禺之鄕。【釋文】番，音潘。【註】西北牂牁江廣數里，出番禺城下。　\n\r\n又【廣韻】薄官切【集韻】蒲官切，𠀤音槃。番和，縣名。在張掖郡。見【前漢·地理志】。\n\r\n又【後漢·來歙傳】歙從番須回中徑至略陽。【註】番，音盤。番須，回中，𠀤地名。　\n\r\n又【廣韻】博禾切【集韻】【韻會】逋禾切【正韻】補禾切，𠀤音波。【爾雅·釋訓】番番，勇也。【書·秦誓】番番良士。【傳】武勇番番之良士。【詩·大雅】申伯番番。【傳】番番，武勇貌。　\n\r\n又【廣韻】【集韻】𠀤補過切，音播。獸足。　\n\r\n又【集韻】孚萬切【韻會】甫患切，𠀤音販。與音翻義同。【杜甫詩】會須上番看成竹。【獨孤及詩】舊日霜毛一番新，別時芳草兩回春。　\n\r\n又【集韻】普半切，音判。縣名。在上谷。本亦作潘。　\n\r\n又【史記·扁鵲倉公傳】切之得番隂脈，番隂脈入虛裏乗肺脈。【註】番音芳遠反。"}