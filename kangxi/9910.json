{"拼音": "huī", "部首": "彳", "笔画数": "17", "Unicode": "5FBD", "page": "372", "volume": "【寅集下】【彳字部】", "notes": "\n\n〔古文〕𢾰【唐韻】許歸切【集韻】【韻會】吁韋切，𠀤音揮。【說文】衺幅也。　\n\n又【爾雅·釋詁】善也。【疏】徽者，美善也。【書·舜典】愼徽五典。【詩·小雅】君子有徽猷。又太姒嗣徽音。　\n\n又【正字通】琴節曰徽。【前漢·揚雄傳】高張急徽。【註】琴徽也，所以表發撫抑之處。【嵆康·琴賦】徽以鍾山之玉。【註】以玉爲徽也。　\n\n又【說文】三糾繩也。【玉篇】徽，大索也。【易·坎卦】繫用徽纆。【揚雄·解嘲】折脅拉髂，免於徽索。　又徽嫿，奔馳貌。【馬融·廣成頌】徽嫿霍奕，別騖分奔。　又州名。【宋史·地理志】宣和三年，改歙州爲徽州。　又與幑通。幟也。【禮·大傳】聖人南面而治天下，必改正朔，殊徽號。【註】徽號，旌旗之屬也。【揚雄·羽獵賦】徽車輕武。【註】徽車，有徽幟之車也。　又與褘通。【張衡·思𤣥賦】揚雜錯之袿徽。【註】爾雅曰：婦人之徽謂之褵。郭璞云：卽今之香纓也。◎按《爾雅·釋器》本作褘。\n\n考證：〔【揚雄·校獵賦】〕 謹照原書改羽獵賦。"}