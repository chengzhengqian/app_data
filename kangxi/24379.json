{"拼音": "kē,kè", "部首": "禾", "笔画数": "9", "Unicode": "79D1", "page": "850", "volume": "【午集下】【禾字部】", "notes": "\r\n\r\n【唐韻】【集韻】【韻會】【正韻】𠀤苦禾切，音窠。【說文】程也。从禾从斗。斗者，量也。【徐曰】會意。　\n\r\n又【廣韻】條也，本也，品也。【戰國策】科條旣備。　又坎也。【孟子】盈科而後進。　又等也。【論語】爲力不同科。　又科，斷也。【釋名】科，課也。課其不如法者，罪責之也。　又取人條格曰科第。【前漢·元帝紀】詔丞相御史，舉質樸敦厚遜讓有行者，光祿歲以此科第郞從官。【註】始令丞相御史舉此四科人，以擢用之，而見在郞及從官，又令光祿每歲依此科考校，定其第高下，用知其人賢否也。【後漢·徐防傳】立博士十有四家，設甲乙之科。【註】歲課甲科四十人爲郞中，乙科二十人爲太子舍人，丙科四十人補文學掌故。　又木中空也。【易·說卦】科上稿。　又科頭。【史記·張儀傳】跿跔科頭。【註】謂不著兜鍪入敵。　又科斗，蝦蟆子。一名活東，頭圓大而尾細。古文書形似之。　又科雉，獸名。【劉向·說苑】楚莊王獵於雲夢，射科雉。　又地名。【水經注】汳水，又東逕科城北。　\n\r\n又【廣韻】苦臥切，音課。滋生也。【正字通】植禾本也。"}