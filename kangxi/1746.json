{"拼音": "wán", "部首": "刀", "笔画数": "6", "Unicode": "5213", "page": "137", "volume": "【子集下】【刀字部】", "notes": "\n\n【唐韻】五丸切【集韻】【韻會】【正韻】吾官切，𠀤音岏。【說文】剸也。从刀，元聲。一曰齊也。【徐曰】印刓弊。【前漢·韓信傳】刻印刓忍不能予。【註】蘇林曰：刓音刓角之刓，與摶同。手弄角訛，不忍授也。【玉篇】削也。【廣韻】圓削也。【六書故】削去廉隅也。【楚辭·九章】刓方以爲圓。\n\n又【集韻】或作㝴。亦作園。【莊子·齊物論】五者园而幾向方矣。【註】角泯鑠也。又通作玩。【前漢·酈食其傳】爲人刻印，玩而不能授。【註】師古曰：韓信傳作刓，此作玩，義各通。\n\n又【韻補】叶虞袁切，音元。【白居易詩】危石疊四五，𡾋嵬剞且刓。造物者何意，惟在嵓東偏。\n\n考證：〔【前漢·韓信傳】刻刓忍不能予。〕　謹照原文刻下增印。"}