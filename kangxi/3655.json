{"拼音": "jí,jiè,zè", "部首": "口", "笔画数": "11", "Unicode": "5536", "page": "193", "volume": "【丑集上】【口字部】", "notes": "\n\n【廣韻】【集韻】【韻會】【正韻】𠀤子夜切，音借。【廣雅】唶唶，鳴也。　又歎聲。【後漢·光武紀】蘇伯阿遙望見舂陵郭，唶曰：氣佳哉，鬱鬱蔥蔥然。【註】唶，歎也。　\n\n又【鹽鐵論】鄙夫樂咋唶，而怪韶濩。【註】咋唶，里歌也。古有咄唶歌。　\n\n又【集韻】助伯切，音柞。唶唶，聲也。　\n\n又【廣韻】側伯切【集韻】【韻會】【正韻】側格切，𠀤音窄。【廣韻】本作諎，大聲也。【史記·信陵君傳】晉鄙嚄唶宿將。【註】唶，莊白反。索隱曰：嚄唶，謂多詞句也。正義曰：聲類云：嚄，大笑，唶，大呼。　\n\n又【集韻】聲也。【爾雅·釋鳥】行鳸唶唶。【疏】唶唶，鳥聲貌。【釋文】唶音責。【左傳·昭十七年九扈註】行扈唶唶。【釋文】唶，側百反。又子夜反。又助額反。　\n\n又【集韻】資昔切，音積。歎聲。"}