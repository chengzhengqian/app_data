{"拼音": "sù,suō", "部首": "糸", "笔画数": "17", "Unicode": "7E2E", "page": "935", "volume": "【未集中】【糸字部】", "notes": "\r\n\r\n【廣韻】【集韻】【韻會】【正韻】𠀤所六切，音蹜。【說文】亂也。一曰蹴也。【爾雅·釋詁】縱縮，亂也。【註】縱放掣縮，皆亂法也。【儀禮·鄕飮酒禮】磬階閒縮霤北面鼓之。【註】縮，從也。霤以東方爲從。古文縮爲蹙。【禮·檀弓】古者冠縮縫，今也衡縫。【註】縮，從也。　\n\r\n又【爾雅·釋器】繩之謂之縮之。【註】縮者，約束之。【詩·大雅】縮版以載。　\n\r\n又【儀禮·郊特牲】縮酌用茅。【註】縮，去滓也。【左傳·僖四年】無以縮酒。　\n\r\n又【孟子】自反而縮。【趙岐註】縮，義也。【朱子·集註】縮，直也。　\n\r\n又【戰國策】縮于財用則匱。【註】歉也，贏之反也。　\n\r\n又【釋名】齊人謂車枕以前曰縮，言局縮也。　\n\r\n又【玉篇】退也，止也。　\n\r\n又【廣韻】斂也，短也。　又姓。【戰國策】安陵人縮高。　\n\r\n又【韻補】叶式律切。【班固·幽通賦】神先心以定命兮，命隨行以消息。斡流遷其不濟兮，故遭罹而贏縮。\n\r\n考證：〔【左傳·僖元年】無以縮酒。〕　謹照原文元年改四年。"}