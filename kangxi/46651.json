{"拼音": "gōu,gòu,qú", "部首": "鳥", "笔画数": "16", "Unicode": "9D1D", "page": "1486", "volume": "【亥集中】【鳥字部】", "notes": "\r\n\r\n〔古文〕𪁖𩿩【唐韻】其俱切【集韻】權俱切，𠀤音劬。【說文】鴝鵒。【爾雅翼】鴝鵒，似鵙而有幘，飛輒成羣。字書謂之哵哵鳥。一名鴝𪃪。一作鸜。【山海經註】鸜鵒，鴝鵒也。【正字通】又名八哥。幽明錄云：五月五日，翦其舌端使圓，敎令學語，能人言。又鴝掇，蟲名。【列子·天瑞篇】蝴蝶胥也。化而爲蟲，生竈下，其狀若脫，其名曰鴝掇。鴝掇千日，化而爲鳥，其名爲乾餘骨。\n\r\n又【廣韻】古侯切【集韻】居侯切，𠀤音鉤。【廣韻】鴝鵒鳥。【集韻】鵂鶹也。\n\r\n又【集韻】居𠋫切，音冓。鳥聲，雉鳴也。"}