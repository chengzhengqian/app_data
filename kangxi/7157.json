{"拼音": "shè,yè,yì", "部首": "寸", "笔画数": "10", "Unicode": "5C04", "page": "294", "volume": "【寅集上】【寸字部】", "notes": "\n\n【唐韻】神柘切【集韻】食夜切【韻會】【正韻】神夜切，𠀤蛇去聲。【說文】弓弩發於身，而中於遠也。【禮•射義】古者，天子以射選諸侯卿大夫士。射者，男子之事也，因而飾之以禮樂也。又射之爲言繹也。繹者各繹己之志也。故心平體正，持弓矢審固，則中矣。又射義有大射，賔射，燕射。【周禮•地官•保氏】五射，曰白矢，曰參連，曰剡註，曰襄尺，曰井儀。詳【鄭司農註】。　\n\n又【廣韻】羊謝切【集韻】【韻會】【正韻】夤謝切，𠀤音夜。僕射，秦官名。【漢官儀註】僕，主也。古者重武事，每官必有主射督課之，故名。師古曰：射本如字讀，今音夜，蓋關屮語轉爲此音也。朱子曰：禮僕人師扶左，射人師扶右。周官大僕之職，僕射之名，蓋起於此。漢獻帝始分置左右僕射，唐改左右匡政，又改左右相。　\n\n又【廣韻】【集韻】𠀤食亦切，音實。【增韻】以弓弩失射物也。又指物而取曰射。【論語】弋不射宿。\n\n又【蜀志】孟光曰：吾好直言，每彈射利病，爲世所嫌。歐陽氏曰：泛而言射，則在去聲，以射其物而言，則在入聲。《正字通》以爲曲說，非。　\n\n又【廣韻】羊益切【集韻】【韻會】【正韻】夷益切，𠀤音睪。【詩•大雅】無射亦保。【周頌】無射于人斯。【註】射，厭也。　又無射，九月律名。【前漢•律歷志】無射，言陽氣上升，隂氣收藏，終而復始，無厭已也。　又叶當故切，音妒。【詩•小雅】式燕且譽，好爾無射。　又叶於略切，音約。【詩•大雅】不可度思，矧可射思。【楚辭•天問】封豨是射。叶下若。　【說文】本作䠶。从身从矢。或从寸。寸，法度也。亦手也。\n\n考證：〔【禮·射義】射之爲言繹也。各繹己之志也，故射者心平體正，持弓矢審固。持弓矢審固，然後中。〕　謹照原文改：繹者各繹己之志也。故心平體正，持弓矢審固，則中矣。"}