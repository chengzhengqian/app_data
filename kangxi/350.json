{"拼音": "fá", "部首": "人", "笔画数": "6", "Unicode": "4F10", "page": "96", "volume": "【子集中】【人字部】", "notes": "\n\n【唐韻】【集韻】【類篇】【韻會】𠀤房越切，音罰。征伐。【詩·小雅】薄伐玁狁。【周禮·夏官】大司馬以九伐之灋正邦國。【左傳·莊二十九年】凡師有鐘鼓曰伐，無曰侵。　\n\n又【小爾雅】伐，美也。　又伐閱，與閥閱同。【史記·功臣侯表】古者人臣功有五等，明其功曰伐，積日曰閱。【左傳·莊二十八年】且旌君伐。【註】伐，功也。　又自稱其功曰伐。【老子·道德經】不自伐，故有功。　又斫木也。【詩·周南】伐其條枚。　又考擊鐘鼓也。【禮·郊特牲】孔子曰：二日伐鼓何居。　又攻殺擊刺也。【書·牧誓】不愆于四伐五伐六伐七伐，乃止齊焉。【註】少不下四五，多不過六七而齊，所以戒其貪殺也。　又兵器。【詩·秦風】蒙伐有苑。【註】蒙，雜文。伐，干也。亦作瞂。　又星名。【周禮·冬官考工記】熊旗六斿。以象伐也。【註】熊虎爲旗，師都之所建，伐屬白虎宿，與參連體而六星。　又與垡同。【周禮·冬官考工記】一耦之伐。【疏】畎上高土謂之伐。　又叶許竭切，音歇。【詩·商頌】韋顧旣伐。叶上截下桀。　又叶扶廢切，音吠。【徐幹·西征賦】奉明辟之渥德，與游軫而西伐。過京邑以釋駕，觀帝居之舊制。　伐字从人从戈，戍字亦从人从戈。【留靑日札】人坐臥則爲戍守，人立行則爲征伐。\n\n考證：〔【周禮·冬官考工記】一耦之伐。【疏】畝上高土謂之伐。〕　謹照原文畝上改畎上。"}