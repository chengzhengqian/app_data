{"拼音": "bǎi,bó,bò", "部首": "木", "笔画数": "9", "Unicode": "67CF", "page": "518", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤博陌切，音百。【說文】椈也。【六書精蘊】柏，隂木也。木皆屬陽，而柏向隂指西，蓋木之有貞德者，故字从白。白，西方正色也。\n\n又【春秋緯】諸侯墓樹柏。【前漢·東方朔傳】柏者，鬼之廷也。　又大也。與伯通。【釋名】柏車，大車也。　又逼也。與廹同。【周禮·春官】其柏席用萑黼純。【鄭註】柏席，廹地之席。【史記·漢高紀】柏人者，廹于人也。【漢·武瓠子歌】魚弗鬰兮柏冬日。　又國名。在河南西平縣。　又山名。【書·禹貢】導淮自桐柏。　\n\n又【前漢·武帝紀】起柏梁臺。　又姓。【姓譜】戰國柏直，漢柏英。　又叶卜各切，音搏。【楚辭·九歌】山中人兮芳杜若，飮石泉兮蔭松柏。　又叶壁益切，音必。【陶潛·經錢溪詩】園田日夢想，安得久離析。終懷在歸舟，諒哉宜霜柏。　从木白聲。俗作栢，非。"}