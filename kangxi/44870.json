{"拼音": "jū,jù", "部首": "馬", "笔画数": "15", "Unicode": "99D2", "page": "1436", "volume": "【亥集上】【馬字部】", "notes": "\r\n\r\n【唐韻】舉朱切【集韻】【韻會】恭于切，𠀤音拘。【說文】馬二歲曰駒。【註】六尺以上馬，五尺以上駒。【爾雅·釋獸】伭駒，褭驂。【註】伭駒，小馬，別名褭驂。或曰此卽腰褭，古之良馬名。【周禮·夏官·廋人】攻駒。【註】攻駒，騬其蹄齧者。\n\r\n又【校人】月令【註】執駒，無令近母，猶攻駒也。\n\r\n又【禮·月令】仲夏，游牝別羣，則縶騰駒。【註】季春妊孕已遂，故仲夏不使同羣，拘繫騰躍之駒，防踶齧。　又驪駒，歌名。【前漢·儒林傳】王式謂歌吹諸生曰：歌驪駒。【註】服虔曰：逸《詩》篇名，見《大戴禮》，客欲去歌之。　又元駒，魚名。【崔豹·古今注】兗州人呼赤鯉爲元駒。又蟻別名。　又株駒，枯樹本也。【列子·天瑞篇】若橜株駒。　又姓，周駒伯，漢駒幾，見【萬姓統譜】。　\n\r\n又【集韻】俱遇切，音句。義同。【詩·小雅】老馬反爲駒，不顧其後。集傳駒，叶去聲。　\n\r\n又【集韻】駒驪，國名。　又叶居侯切，音鉤。【易林】川深難游，水爲我憂。多虛少實，命鹿爲駒。\n\r\n考證：〔【周禮·夏官·技人】春祭馬祖執駒。〕　謹照原文技人改校人。〔【禮·月令】仲夏，游牝別羣，則繫騰駒。〕　謹照原文繫改縶。〔【釋文】駒，下故反。〕謹按䆁文駒音拘，無下故反三字。惟集傳後字下叶故反，乃後字叶音非駒字叶音也。今照集傳原文改爲集傳駒，叶去聲。"}