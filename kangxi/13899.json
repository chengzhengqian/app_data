{"拼音": "guì,huì,kuài", "部首": "曰", "笔画数": "6", "Unicode": "4F1A", "page": "503", "volume": "【辰集上】【曰字部】", "notes": "\n\n〔古文〕𣌭㞧𠃐㣛𣥈【唐韻】【集韻】𠀤黃外切，音繪。合也。【易·乾卦】亨者，嘉之會也。【疏】使物嘉美之會聚。【書·禹貢】灉沮會同。【疏】謂二水會合而同。\n\n又【洪範】會其有極。【疏】會，謂集會。【禮·樂記】竹聲濫，濫以立會，會以聚衆。　\n\n又【周禮·天官·大宰】大朝覲會同。\n\n又【春官·大宗伯】時見曰會。　\n\n又【禮·檀弓】周人作會，而民始疑。【註】會，謂盟也。【左傳·昭三年】有事而會，不協而盟。　\n\n又【左傳·宣七年】凡師出與謀曰及，不與謀曰會。　\n\n又【集韻】【韻會】𠀤古外切，音儈。與繪通。【書·益稷】日月星辰，山龍華蟲作會。【傳】會，五采也。【釋文】馬、鄭作繪。　\n\n又【詩·衞風】會弁如星。【箋】會，謂弁中之縫也。【釋文】會，《說文》作䯤。【周禮·夏官·弁師】王之皮弁會五采。【註】會，作䯤。鄭司農云：謂以五采束髮也。士喪禮曰：檜用組，乃笄。檜，讀與䯤同，書之異耳。　\n\n又【周禮·天官·小宰】聽出入以要會。【註】謂計最之簿書，月計曰要，歲計曰會。\n\n又【天官·司會註】會，大計也。　\n\n又【周禮·夏官·職方氏】東南曰揚州，其山鎭曰會稽。【註】會稽，在山隂。　又姓。【姓氏急就篇】漢武陽令會栩。　\n\n又【集韻】古活切，音括。會撮項椎也。　\n\n又【集韻】戸栝切，音活。【莊子·人閒世】會撮指天。向秀讀。　\n\n又【韻補】今聲濁，叶泰。古聲淸，叶祭。【卻正·釋譏】三方鼎峙，九有未乂。聖賢拯救之秋，列士樹功之會。\n\n考證：〔【春官·大宗伯】時見而會。〕　謹照原文而會改曰會。〔【集韻】古活切，音括。撮項椎也。〕　謹照原文撮上增會字。"}