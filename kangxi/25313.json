{"拼音": "xiào", "部首": "竹", "笔画数": "10", "Unicode": "7B11", "page": "879", "volume": "【未集上】【竹字部】", "notes": "\r\n\r\n〔古文〕咲𠇄【廣韻】私妙切【集韻】【韻會】仙妙切【正韻】蘇弔切，𠀤音肖。【廣韻】欣也，喜也。【增韻】喜而解顏啓齒也。又嗤也，哂也。【易·萃卦】一握爲笑。【詩·邶風】顧我則笑。【毛傳】侮之也。【禮·曲禮】父母有疾，笑不至矧。【註】齒本曰矧，大笑則見。【左傳·哀二十年】吳王曰：溺人必笑。【論語】夫子莞爾而笑。【註】小笑貌。　又獸名。【廣東新語】人熊，一名山笑。　\n\r\n又【韻補】思邀切。【詩·大雅】勿以爲笑，叶上囂、下蕘。【淮南子·汜論訓】不殺黃口，不獲二毛，于古爲義，于今爲笑。【古逸詩·趙童謠】趙爲號，秦爲笑。以爲不信，視地上生毛。　又入宥韻，音秀。【江總詩】玉臉含啼還自笑，若使琴心一曲奏。　或作咲。【前漢·揚雄傳】樵夫咲之。　亦省作关。【前漢·薛宣傳】一关相樂。"}