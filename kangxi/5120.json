{"拼音": "sāi,sài,sè", "部首": "土", "笔画数": "13", "Unicode": "585E", "page": "236", "volume": "【丑集中】【土字部】", "notes": "\n\n【廣韻】蘇則切【集韻】【韻會】【正韻】悉則切，𠀤音㥶。塡也，隔也。【禮·月令】孟冬，天地不通，閉塞成冬。【又】謹關梁，塞徯徑，季春開通道路，無有障塞。　又充也，滿也。【書·舜典】溫恭允塞。【詩·鄘風】秉心塞淵。　又國之阨險曰塞。【史記·蘇秦傳】秦四塞之國，披山帶渭。【後漢·杜篤傳】城池百尺，扼塞要害。　又月在辛曰塞，見【爾雅·釋天】。　又塞塞，不安貌，見【博雅】。　又伊蒲塞，卽優婆塞。【後漢·楚王英傳】以助伊蒲塞桑門之饌。　\n\n又【廣韻】【集韻】【韻會】【正韻】𠀤先代切，音賽。邊界也。【禮·月令】孟冬備邊境，完要塞。　又九塞。【淮南子·地形訓】九塞，太汾，澠阨荆阮方城，殽阪，井陘，令疵，句注，居庸。【註】太汾在晉，澠阨殽阪皆在弘農郡，荆阮方城皆在楚，井陘在常山，令疵在遼西，句注在鴈門隂館，居庸在上谷阻陽之東。　又紫塞。【古今注】秦築長城，土色皆紫，因名。　又博塞，戲具也。【莊子·騈拇篇】問穀何事，則博塞以遊。　又姓。　又與賽同。【前漢·郊祀志】冬塞禱祈。　本作𡫟。亦作𡫼。\n\n考證：〔【史記·蘇秦傳】秦四塞之固。〕　謹照原文固改國。〔【莊子·騈拇篇】問縠何事，則博塞以遊。〕　謹照原文縠改穀。"}