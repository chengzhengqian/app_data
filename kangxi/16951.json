{"拼音": "luò", "部首": "水", "笔画数": "9", "Unicode": "6D1B", "page": "620", "volume": "【巳集上】【水字部】", "notes": "\n\n〔古文〕洜【唐韻】盧各切【集韻】【韻會】【正韻】力各切，𠀤音落。【春秋·說題辭】洛之爲言繹也。言水繹繹光耀也。　又水名。【書·禹貢】伊洛瀍澗。【前漢·地理志】洛水，出弘農上洛縣冢嶺山，東北至鞏縣入河。【山海經】讙舉之山，洛水出焉。　又雍州之浸。【詩·小雅】瞻彼洛矣，維水泱泱。【周禮·夏官·職方氏】正西曰雍州，其浸渭洛。【註】洛出懷德。　又蜀有洛水。【山海經】岷山之首曰女几之山，洛水出焉。【水經注】洛水，出廣漢郡洛縣漳山。　又東海郡有洛水。【水經注】水出太山南武陽縣之冠石山。　又洛陽，地名。【一統志】洛陽，成周之地。漢爲郡。宋初洛陽，河南二縣𠀤置。明屬河南府。　又洛南縣，屬西安府，本漢上洛。洛川縣，屬延安府，本漢鄜延。俱見【廣輿記】。　又洛洛，水溜下之貌。【山海經】爰有淫水，其淸洛洛。【註】淫與瑤同。　又與絡同。【莊子·大宗師】洛誦之孫聞之瞻明。【註】誦，通也。苞絡無所不通也。　\n\n又【韻補】叶盧谷切，音祿。【馬融·廣成頌】面據衡隂，箕背王屋。浸以波溠，濥以滎洛。　【類篇】通作雒。○按《周禮註》，漢以火德，王忌水，攺爲雒。魏復攺雒爲洛。"}