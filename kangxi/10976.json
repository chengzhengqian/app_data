{"拼音": "xǐ", "部首": "心", "笔画数": "16", "Unicode": "6199", "page": "402", "volume": "【卯集上】【心字部】", "notes": "\n\n【廣韻】【集韻】【韻會】許旣切【正韻】許意切，𠀤嬉去聲。【說文】悅也。从心从喜，喜亦聲。【徐鍇曰】喜在心，憙見爲此事，是心悅爲此事也，會意。【史記·周本紀】無不欣憙。　又好也。【賈誼·治安策】遇之有禮，則羣臣自憙。【註】憙，好也。　又省作喜。【史記·封禪書】天子心獨喜。\n\n又【扁鵲傳】問中庶子喜方者。𠀤讀許旣切。【集韻】亦書作憘。　\n\n又【廣韻】虛里切【集韻】【韻會】許已切【正韻】許里切，𠀤音蟢。樂也。亦省作喜。　\n\n又【集韻】虛其切，音唏。【說文】卒喜也。本作㰻。或从喜作歖。或从心作憙。亦作憘。【後漢·蔡邕傳】試潛聽之曰憘。【註】音僖，歎聲也。"}