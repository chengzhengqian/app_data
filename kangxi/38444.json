{"拼音": "sòng", "部首": "辵", "笔画数": "9", "Unicode": "9001", "page": "1256", "volume": "【酉集下】【辵字部】", "notes": "\r\n\r\n〔古文〕𨕪𨕩【唐韻】【集韻】【韻會】【正韻】𠀤蘇弄切，音𨓵。【說文】遣也。【詩·邶風】遠送于野。【禮·曲禮】使者歸，則必拜送于門外。　\n\r\n又【增韻】將也。【儀禮·聘禮】賔再拜稽首，送幣。【又】公拜送醴。　\n\r\n又【正韻】贈行曰送。【詩·秦風】我送舅氏。　又株送，罪人相牽引也。【前漢·食貨志】廼徵諸犯，令相引數千人，名株送。【註】先至者爲魁株，被牽引者爲其根株所送也。　又目送，以目相送也。【左傳·桓元年】目逆而送之。【史記·留侯世家】四人趨出，上目送之。　又縱送，善射之貌。【詩·鄭風】抑縱送忌。【註】舍拔曰縱，覆彇曰送。　【玉篇】籀文作𨓵。\n\r\n考證：〔【前漢·食貨志】迺徵諸犯，令相引數千人，名株送。【註】先至者爲魁株，被牽引者謂其根株所送也。〕　謹照原註謂改爲。"}