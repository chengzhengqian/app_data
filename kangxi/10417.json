{"拼音": "què", "部首": "心", "笔画数": "11", "Unicode": "60AB", "page": "396", "volume": "【卯集上】【心字部】", "notes": "\n\n【唐韻】苦角切【集韻】【韻會】克角切【正韻】乞約切，𠀤音鷇。【說文】謹也。从心㱿聲。【廣韻】善也，愿也，誠也。【荀子·不苟篇】有愨士者。　\n\n又【諡法】行見中外曰愨。　又或作慤。【禮·禮器】七介以相見也。不然則已慤。\n\n又【檀弓】孔子曰：殷已慤。【疏】質慤也。　又通作𣪎。《檀弓》殷已慤。陸德明釋文：慤本又作𣪎。　又叶枯沃切，音酷。【張衡·東京賦】所貴惟賢，所寶惟穀。民去末而反本，咸懷忠而抱愨。　【集韻】又作𢢢。大抵愨慤慤殻或省或通，𠀤存可也。\n\n考證：〔又通作殻。【周禮·秋官·大司𡨥註】愿殻愼也。亦作慤。〕　謹按周禮註慤不作殻，惟檀弓釋文慤字有作殻者。謹將通作殻之殻改𣪎。周禮以下十五字改檀弓殷已慤。陸德明釋文慤本又作𣪎。〔【張衡·東京賦】民去末而反本，感懷忠而抱愨。〕　謹照原文感懷改咸懷。"}