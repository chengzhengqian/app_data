{"拼音": "ěr", "部首": "爻", "笔画数": "5", "Unicode": "5C14", "page": "691", "volume": "【巳集中】【爻字部】", "notes": "\n\n【唐韻】兒氏切【集韻】【韻會】忍氏切，𠀤音邇。【說文】麗爾，猶靡麗也。本作𤕨。从冂从㸚，其孔㸚，尒聲。此與爽同意。　\n\n又【玉篇】爾，汝也。【書·大禹謨】肆予以爾衆士奉辭伐罪。　\n\n又【禮·檀弓】爾毋從從爾。爾毋扈扈爾。【註】爾，語助。【廣韻】尒義與爾同。詞之必然也。　又譍詞。【古詩】爲焦仲卿妻作：諾諾復爾爾。【世說】聊復爾耳。　又同邇。【詩·大雅】戚戚兄弟，莫遠具爾。【箋】爾，謂進之也。【疏】邇是近義，謂揖而進之。【儀禮·少牢饋食禮】上佐食爾上敦黍于筵上右之。【註】爾，近也。或曰移也。右之，便尸食也。【周禮·地官·肆長】實相近者，相爾也。【註】爾，亦近也。\n\n又【前漢·藝文志】爾雅三卷二十篇。【註】張晏曰：爾，近也。雅，正也。　\n\n又【集韻】乃禮切，音禰。【集韻】本作濔。滿也。　又一曰爾爾，衆也。　\n\n又【詩·小雅】彼爾維何，維常之華。【註】爾華，盛貌。【釋文】爾，乃禮反。　\n\n又【爾雅·釋草】綦，月爾。【疏】綦，一名月爾，可食之菜也。\n\n考證：〔【儀禮·少牢饋食禮】上佐食爾上敦黍于筵上右。【註】爾，近也。或曰移也。右之，便尸食也。〕　謹照原文上右下增之字。"}