{"拼音": "guì,juē,jué", "部首": "手", "笔画数": "15", "Unicode": "6485", "page": "453", "volume": "【卯集中】【手字部】", "notes": "\n\n【唐韻】【集韻】𠀤居月切，音蕨。【說文】手有所把也。一曰擊也，投也。【唐書·褚遂良傳】撅高昌，纓突厥。　\n\n又【唐韻】【集韻】【韻會】【正韻】𠀤其月切。與掘同。【汲冢周書】狐有牙，而不敢以噬，獂有蚤，而不敢以撅。【杜牧·註孫子序】撅其城郭。　\n\n又【廣韻】採撅也。亦摴蒱三采名。　\n\n又【集韻】【韻會】𠀤姑衞切，音劌。揭衣也。【禮·內則】不涉不撅。　\n\n又【集韻】紀劣切，音蹶。撥也。【韓詩外傳】草木根荄，淺未必撅也。飄風興暴雨墜，則撅必先矣。亦作𢴺。互見掘字註。"}