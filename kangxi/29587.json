{"拼音": "jiù", "部首": "臼", "笔画数": "5", "Unicode": "65E7", "page": "1006", "volume": "【未集下】【臼字部】", "notes": "\r\n\r\n【唐韻】【集韻】【韻會】巨救切【正韻】巨又切，𠀤音柩。【說文】鴟舊，舊留也。【徐曰】卽怪鴟也。　\n\r\n又【廣韻】故也。【增韻】對新之稱。【詩·豳風】其新孔嘉，其舊如之何。【左傳·僖二十八年】輿人誦，原田每每，舍其舊，而新是謀。【公羊傳·莊二十九年】新延廄者何。修舊也。　又久也。【詩·大雅】於乎小子，告爾舊止。【箋】舊，久也。　\n\r\n又【韻會】昔也，老宿也。　又姓。漢上黨太守舊彊。　又與柩同。【金史·蔡珪傳】燕靈王舊。舊，古柩字通用。　\n\r\n又【韻會】【正韻】𠀤巨九切，音臼。義同。　\n\r\n又【集韻】許尤切，音休。與鵂同。　\n\r\n又【韻補】叶巨己切，音技。【詩·大雅】匪上帝不時，殷不用舊。時音氏。【又】維今之人，不尚有舊。叶上里。　又叶巨寄切，音忌。【韋𤣥成詩】天子我監，登我三事。顧我傷墜，爵復我舊。\n\r\n又【管子·牧民篇】不恭祖舊，則孝弟不備。◎按唐韻正，舊音忌，則忌亦正音，非叶音。　又叶去九切，音糗。【前漢·敘傳】三枿之起，本根旣朽。枯楊生華，曷惟其舊。"}