{"拼音": "zhuàn", "部首": "竹", "笔画数": "15", "Unicode": "7BC6", "page": "892", "volume": "【未集上】【竹字部】", "notes": "\r\n\r\n【唐韻】【廣韻】持袞切【集韻】【類篇】【韻會】【正韻】柱兗切，𠀤音瑑。【集韻】篆書也。【尚書·序疏】秦書有八體，一曰大篆，二曰小篆。及新莽居攝，使大司空甄豐等校文書之部，時有六書，三曰篆書，卽小篆，下杜人程邈所作。五曰繆篆，所以摹印。【法書攷】大篆者，周史籀所作也。或曰柱下史始變古文，或同或異，謂之篆。篆者，傳也，傳其物理，施之無窮，《漢·藝文志》《史籀》十五篇是也。以史官製之，用之敎授，謂之史書，凡九千字。小篆者，秦相李斯所作也。增損大篆、籀文，謂之小篆，亦曰秦篆，天下行之。畫如鐵石，字若飛動，作楷隸之祖，爲不易之法。其銘題鐘鼎，及作符節，至今用焉。　又轂約也。【周禮·春官】孤乗夏篆。【註】夏，赤也。夏篆，五采畫轂約也。\n\r\n又【考工記】鐘帶謂之篆。"}