{"拼音": "xiù", "部首": "禾", "笔画数": "7", "Unicode": "79C0", "page": "849", "volume": "【午集下】【禾字部】", "notes": "\r\n\r\n【唐韻】【集韻】【韻會】【正韻】𠀤息救切，音繡。榮也，茂也，美也，禾吐華也。【詩·大雅】實發實秀。○按《爾雅》云：禾謂之華，草謂之榮，不榮而實者謂之秀，榮而不實者謂之英。漢儒據此釋《詩》，遂以秀爲不榮而實。李巡曰：分別異名以曉人，故以英、秀對文，其實黍、稷皆先榮後實。《詩·出車篇》云黍稷方華。《生民篇》云實發實秀，是黍、稷有華亦稱秀也。此說甚是。《論語》明言不秀不實，秀實自不容混。朱子釋《論語》秀曰吐華，釋《生民》秀曰始穟。足正漢儒之誤。　又凡草皆得言秀。【詩·豳風】四月秀葽。【禮·月令】孟夏苦菜秀。　又三秀，芝草。【楚辭·九歌】采三秀於山閒。　又秀氣。【禮·禮運】人者，五行之秀氣。【周子·太極圖說】惟人也得其秀而最靈。　又秀士，秀才。【禮·王制】命鄕論秀士，升之司徒曰選士。【史記·賈誼傳】吳廷尉爲河南守，聞其秀才，召置門下。【韻會】秀才之名始此，後光武名秀，改爲茂才。　又州名。漢屬會𥡴郡，五代晉錢元瓘奏置秀州，宋慶元改嘉興府。　又姓。　又與綉通。【石鼓文】秀弓寺射。【註】綉弓，戎弓也。　又叶思久切，音又。【詩·大雅】實發實秀，實堅實好。好叶訐口切。"}