{"拼音": "fāng,fáng", "部首": "土", "笔画数": "7", "Unicode": "574A", "page": "225", "volume": "【丑集中】【土字部】", "notes": "\n\n【唐韻】府良切【集韻】【韻會】分房切，𠀤音方。邑里之名。【演義】坊，方也，言人所在之里爲坊。漢宮有九子坊。　\n\n又【官僚備要】太子宮曰春坊。【唐書·高宗紀】攺門下坊爲左春坊，攺典書爲右春坊。　又僧寺曰寶坊。【宋之問·登嚴莊寺閣詩】閏月再重陽，仙輿歷寶坊。　又地名。漢馮翊地，唐立坊州。　又姓。見【統譜】。　\n\n又【廣韻】【集韻】【正韻】𠀤符方切，音房。障也，隄也。【禮·郊特牲】祭坊與水庸事也。【註】坊祭爲八蜡之一。【經解】以舊坊爲無所用，而壞之者，必有水敗。【坊記】君子之道，譬則坊與，坊民之所不足者也，君子禮以坊德，𠛬以坊淫，命以坊欲。　\n\n又【集韻】甫妄切，音放。堤也。　又符訪切，房去聲。【春秋序】聖人包周身之坊。或作防。○按坊、防字義雖同，音切應別。《正字通》合方房二音爲一，幷闕去聲者，非。"}