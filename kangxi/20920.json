{"拼音": "qiú", "部首": "玉", "笔画数": "15", "Unicode": "7486", "page": "741", "volume": "【午集上】【玉字部】", "notes": "\r\n\r\n【廣韻】巨鳩切【集韻】渠尤切，𠀤音求。與球同。玉磬也。【晉語】籧篨蒙璆。【註】蒙，戴也。璆，玉磬也。【前漢·禮樂志】璆磬金鼓。【師古註】璆，美玉名。以爲磬也。　又玉聲。【史記·孔子世家】環珮玉聲璆然。　\n\r\n又【集韻】一曰美玉。【書·禹貢】厥貢璆鐵銀鏤砮磬。【傳】璆，玉名。【釋文】璆音虯。又居虯反，又閭幼反。【詩·小雅·鞞琫有珌傳】諸侯璗琫而璆珌。【釋文】璆，玉也。【楚辭·九歌】撫長劒兮玉珥，璆鏘鳴兮琳琅。【註】璆，琳琅，皆美玉也。　\n\r\n又【廣韻】【集韻】𠀤渠幽切，音虯。\n\r\n又【集韻】居尤切，音鳩。又居虬切，音樛。又夷周切，音由。又張流切，音周。又力救切，音溜。義𠀤同。\n\r\n考證：〔【前漢·𠛬法志】璆磬金鼓。〕　謹按𠛬法志無此文，所引見禮樂志，謹改爲禮樂志。"}