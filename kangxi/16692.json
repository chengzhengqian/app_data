{"拼音": "sì", "部首": "水", "笔画数": "6", "Unicode": "6C5C", "page": "605", "volume": "【巳集上】【水字部】", "notes": "\n\n【唐韻】詳里切【集韻】【韻會】象齒切【正韻】詳子切，𠀤音似。【說文】水別復入水也。【爾雅·釋水】水决復入爲汜。【疏】凡水之岐流復還本水者。【釋名】汜，止也。如出有所爲畢已復還而入也。　\n\n又【說文】一曰汜，窮瀆也。【爾雅·釋丘】窮瀆，汜。【疏】謂困窮不通之水瀆名汜也。亦得名谿。【詩·召南】江有汜。【木華·海賦】枝岐潭淪，渤蕩成汜。　又水名。在河南成臯縣。【山海經】浮戲之山，汜水出焉，北流注于河。【前漢·高帝紀】漢數挑成臯戰，楚軍不出，使人辱之。大司馬咎怒，渡兵汜水。半渡，漢擊之，大破楚軍。【註】臣瓚曰：今成臯東汜水是也。師古曰：此水舊讀音凡，今彼鄕人呼之爲祀。　又縣名。【廣輿記】汜水縣屬開封府，古東虢地，漢成臯，隋汜水。　又洲名。【水經注】龍陽縣汜洲長二十里，吳丹陽太守李衡植柑於其上。　又濛汜，日入處也。【楚辭·天問】出自湯谷，次于濛汜。　\n\n又【韻會】養里切，音以。義同。"}