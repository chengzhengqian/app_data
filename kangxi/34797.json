{"拼音": "wèi", "部首": "言", "笔画数": "11", "Unicode": "8C13", "page": "1173", "volume": "【酉集上】【言字部】", "notes": "\r\n\r\n【唐韻】【集韻】【韻會】𠀤于貴切，音胃。【說文】報也。【徐曰】謂之是報之也。【廣雅】說也。【廣韻】告也，言也。【增韻】與之言也。【易·乾卦】何謂也。【疏】假設問辭，故言何謂。【詩·召南】求我庶士，迨其謂之。【傳】但相告語而約可定矣。【左傳·昭八年】子盍謂之。　\n\r\n又【韻會】事有可稱曰有謂，失於事宜不可名言曰無謂。【莊子·齊物論】今我則有謂矣，而未知吾所謂之，其果有謂乎，其果無謂乎。【前漢·景帝紀】姦法與盜，盜甚無謂也。　\n\r\n又【正韻】非與之言而稱其人亦曰謂，《論語》子謂子賤，子謂子產，是也。指事而言亦曰謂。《詩·召南》謂行多露，《小雅》謂天蓋高之類，是也。稱其言，亦曰謂。《論語》此之謂也，其斯之謂與，是也。\n\r\n又【正字通】援古釋義而言亦曰謂。《易·臨卦》大君之宜，行中之謂也。《禮·樂記》明聖者述作之謂也。　\n\r\n又【爾雅·釋詁】勤也。【詩·小雅】心乎愛矣，遐不謂矣。【箋】謂，勤也。勤思君子也。　\n\r\n又【廣雅】使也。【玉篇】信也，道也。　又姓。【萬姓統譜】宋有謂準，太平興國登科。　【說文】本作𧬴。\n\r\n考證：〔禮樂記，聖明者述作之謂也。〕　謹照原文聖明改明聖。"}