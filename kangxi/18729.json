{"拼音": "jiān,jiǎn,jiàn", "部首": "火", "笔画数": "13", "Unicode": "714E", "page": "676", "volume": "【巳集中】【火字部】", "notes": "\n\n【廣韻】【集韻】子仙切【韻會】將仙切，𠀤音湔。【說文】熬也。【玉篇】火去汁也。【廣韻】熟煑也。【揚子·方言】火乾也。凡有汁而乾謂之煎。【禮·內則】煎醢。【儀禮·卽夕】凡糗不煎。【周禮·天官】內饔掌王及后世子膳羞之割亨，煎和之事。\n\n又【冬官·考工記】㮚氏爲量，攺煎金錫則不秏。【註】重煎謂之攺煎也。\n\n又【揚子·方言】煎，盡也。　\n\n又【正韻】則前切，音箋。義同。\n\n又【集韻】【韻會】𠀤子淺切，音翦。【集韻】減也。　\n\n又【前漢·趙充國傳】先零豪封煎等通使匈奴。【註】師古曰：煎讀曰翦。　\n\n又【廣韻】【集韻】【韻會】𠀤子賤切，音箭。【廣韻】甲煎。【南史·范𤲃傳】甲煎淺俗比徐湛之。　又甲煎，香名。【貞觀紀聞】隋主每除夜焚沉香數車，光暗則以甲煎沃之，香聞數里。　【集韻】或書作㷙。"}