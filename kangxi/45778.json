{"拼音": "guī,wā,xié,huá", "部首": "魚", "笔画数": "14", "Unicode": "9C91", "page": "1470", "volume": "【亥集中】【魚字部】", "notes": "\r\n\r\n【廣韻】古攜切【集韻】涓畦切，𠀤音圭。魚名。【山海經】敦薨之山，其中多赤鮭。【註】今名鯸鮐爲鮭魚。【雷公炮炙論】鮭魚插樹，立使枯乾。一名䲅魚，一名嗔魚。日華子謂之鰗魚，今謂之河豚。【論衡】鮭肝死人。\n\r\n又【廣韻】【集韻】𠀤戸佳切，音鞵。吳人謂魚菜總稱。【世說】庾杲之淸貧，每食三韭。任昉戲之曰：誰謂庾郞貧，每食鮭菜，常有二十七種。\n\r\n又【廣韻】苦圭切【集韻】頃畦切，𠀤音睽。複姓。【後漢·牟融傳】代鮭陽鴻爲大司農。【註】鮭陽，姓也。\n\r\n又【集韻】烏媧切，音蛙。鮭蠪，神名。【莊子·達生篇】倍阿鮭蠪。【註】倍阿，神名也。鮭蠪，狀如小兒，長一尺四寸，黑衣赤幘大冠，帶劒持戟。\n\r\n又【集韻】戸瓦切，音跨。楚冠名。"}