{"拼音": "suān", "部首": "酉", "笔画数": "14", "Unicode": "9178", "page": "1283", "volume": "【酉集下】【酉字部】", "notes": "\r\n\r\n〔古文〕𨢽【唐韻】素官切【集韻】【韻會】【正韻】蘇官切，𠀤音𩆑。【說文】酢也。關東謂酢曰酸。【廣韻】醋也。【書·洪範】曲直作酸。【禮·月令】孟春之月，其味酸。【周禮·天官·瘍醫】凡藥，以酸養骨。【註】酸，木味。木根立地中似骨。【前漢·百官公卿表】廣安侯任越人爲太常，坐廟酒酸論。　\n\r\n又【釋名】酸，遜也。遜，遯在後也。言脚疼力少，行遁在後，以遜遁者也。【嵆康詩】自致力所難，臨文情辛酸。　\n\r\n又【正字通】悲痛曰酸。【後漢·公孫述傳】放兵縱火，聞之可爲酸鼻。　\n\r\n又【韻會】寒酸也。今作寒畯。【范成大詩】洗盡書生氣味酸。　又地名。【史記·秦始皇紀】將軍鷔攻魏，定酸棗。【前漢·地理志】𨻰留有酸棗縣。　又水名。【山海經】少陽之山，酸水出焉。【註】其味微酸，流入文谷水。　又木名。【爾雅·釋木】樲，酸棗。　又草名。【博雅】酸木，狐桃也。\n\r\n又【山海經】鼓鍾之山，有草焉，方莖而黃花，員葉而三成，其名曰焉酸。　又鳥名。【山海經】景山有鳥焉，其狀如蛇而四首、六目、三足，名曰酸與。【註】𤣥覽云：三足之鳥，有酸𪇬焉。　\n\r\n又【正字通】酸角，果名，生雲南臨安諸處，狀如豬牙，皁莢浸木和羹，酸美如醋。　\n\r\n又【字彙補】酸雞，蟲名。　\n\r\n又【韻補】叶荀緣切，音宣。【韓愈·秋懷詩】作者非今士，相去時已千。其言有感觸，使我復悽酸。"}