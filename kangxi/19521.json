{"拼音": "suō,xī", "部首": "牛", "笔画数": "10", "Unicode": "727A", "page": "705", "volume": "【巳集下】【牛字部】", "notes": "\n\n【唐韻】許羈切【集韻】【韻會】【正韻】虛宜切，𠀤音羲。【說文】宗廟之牲也。【書·微子】今殷民乃攘竊神祗之犧牷牲。【傳】色純曰犧。【疏】曲禮云：天子以犧牛。天子祭牲必用純色，故知色純曰犧也。【詩·小雅】以我齊明，與我犧羊，以社以方。\n\n又【魯頌】享以騂犧。【傳】犧，純也。【禮·曲禮】凡家造祭器爲先，犧賦爲次。【註】犧賦以次出牲。　\n\n又【禮·禮器】犧尊疏布鼏。【疏】刻爲犧牛之形，用以爲尊。　\n\n又【集韻】【韻會】【正韻】𠀤桑何切，音娑。【集韻】酒尊名。飾以翡翠。鄭司農說。【詩·魯頌】犧尊將將。【傳】犧尊，有沙飾也。【釋文】犧，素何反。【集韻】或作獻戲。\n\n考證：〔【禮·禮器】犧尊疏布。〕　謹照原文疏布下增鼏字。"}