{"拼音": "lái,lài", "部首": "人", "笔画数": "8", "Unicode": "4F86", "page": "101", "volume": "【子集中】【人字部】", "notes": "\n\n〔古文〕徠【廣韻】落哀切【集韻】【韻會】【正韻】郞才切，𠀤賴平聲。至也，還也，及也。【禮·曲禮】禮尚往來。往而不來，非禮也。來而不往，亦非禮也。　\n\n又【公羊傳·隱五年】公觀魚於棠，登來之也。【註】登讀爲得，齊人謂求得爲登來。　又玄孫之子曰來孫。　又麥名。【詩·周頌】貽我來牟。【前漢·劉向傳】作飴我釐麰。亦作䅘。　又呼也。【周禮·春官】大祝來瞽令臯舞。　又姓。　\n\n又【集韻】洛代切，音賚。撫其至日來。【孟子】放勳曰：勞之來之。　又叶鄰奚切，音離。【詩·邶風】莫往莫來，悠悠我思。【素問】恬澹虛無，眞氣從之。精神守內，病安從來。　又叶郞狄切，音力。【詩·小雅】東人之子，職勞不來。叶下服。【大雅】經始勿亟，庶民子來。　又叶落蓋切，音賴。【屈原·離騷】因氣變而遂會舉兮，忽神奔而鬼怪。時髣髴以遙見兮，精皎皎以往來。　又叶良置切，音利。【荀子·賦篇】一往一來，結尾以爲事。\n\n考證：〔【荀子·賦論篇】一往一來，結尾以爲事。〕　謹照原書省論字。"}