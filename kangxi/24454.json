{"拼音": "huì", "部首": "禾", "笔画数": "11", "Unicode": "79FD", "page": "861", "volume": "【午集下】【禾字部】", "notes": "\r\n\r\n〔古文〕𢧹【廣韻】於廢切【集韻】【韻會】烏廢切，𠀤音薉。【說文】蕪也。【徐曰】田中雜草也。【前漢·楊惲傳】蕪穢不治。　又惡也，汙也。【書·盤庚】無起穢以自臭。【左傳·昭二十六年】晏子曰：天之有彗也，以除穢也。　又與薉同。【荀子·天論篇】耘耨失薉。【註】薉穢同。　又叶于列切。【左思·魏都賦】一自以爲禽鳥，一自以爲魚鼈。山阜猥積而崎嶇，泉流迸集而咉咽。隰壤瀸漏而沮洳，林藪石留而蕪穢。　又叶音塢。【楚辭·招魂】主此盛德兮，牽於俗而蕪穢。上無所考此盛德兮，長離殃而愁苦。"}