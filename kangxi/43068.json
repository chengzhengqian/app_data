{"拼音": "gěng,jǐng", "部首": "頁", "笔画数": "11", "Unicode": "9888", "page": "1405", "volume": "【戌集下】【頁字部】", "notes": "\r\n\r\n【唐韻】居郢切【集韻】【韻會】經郢切【正韻】居影切，𠀤音景。【說文】頭莖也。【釋名】頸，徑也，徑挺而長也。【廣韻】頸在前，項在後。【禮·玉藻】頭頸必中。　又凡物之領皆曰頸。【禮·玉藻】韠其頸五寸。【註】頸，中央也。　\n\r\n又【史記·天官書】七星頸爲員官，主急事。【正義】七星爲頸，一名天都，以明爲吉，暗爲凶。宋均云：頸，朱鳥頸也。　\n\r\n又【周禮·冬官考工記·輈人】參分其兔圍，去一以爲頸圍。五分其頸圍，去一以爲踵圍。【註】頸，前持衡者。踵，後承軫者也。　\n\r\n又【廣韻】巨成切，音𩷏。義同。\n\r\n考證：〔【史記·天官書】七星頸爲負官，主急事。〕　謹照原文負官改員官。"}