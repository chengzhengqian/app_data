{"拼音": "chuī,chuì", "部首": "口", "笔画数": "7", "Unicode": "5439", "page": "179", "volume": "【丑集上】【口字部】", "notes": "\n\n【唐韻】【正韻】昌垂切【集韻】姝爲切【韻會】樞爲切，𠀤音炊。【說文】噓也。【玉篇】出氣也。【莊子·逍遙遊】野馬也，塵埃也，生物之以息相吹也。【詩·小雅】鼔瑟吹笙。　又吹噓。【揚子·方言】吹，助也。【註】吹噓，相佐助也。　\n\n又【集韻】亦作龡。【周禮·春官】笙師掌敎龡竽笙。　又同炊。【荀子·仲尼篇】可炊而傹也。【註】炊與吹同。傹當爲僵。言可以氣吹之而僵仆。　\n\n又【廣韻】【集韻】【韻會】𠀤尺僞切，音𥞃。【廣韻】鼔吹也。【禮·月令】上丁，命樂正入學習吹。【又】季冬，命樂師大合吹而罷。【爾雅·釋樂】徒吹謂之和。【古今樂錄】漢樂有鼓吹鐃歌十八曲。"}