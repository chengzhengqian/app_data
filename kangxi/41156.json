{"拼音": "yīn", "部首": "門", "笔画数": "17", "Unicode": "95C9", "page": "1338", "volume": "【戌集上】【門字部】", "notes": "\r\n\r\n【廣韻】於眞切【集韻】【韻會】【正韻】伊眞切，𠀤音因。【說文】城內重門也。【正韻】城內曲重門也。【詩·鄭風】出其闉闍。【傳】闉，曲城也。【前漢·揚雄傳】欃槍爲闉。【註】障蔽如城門外女垣也。　又塞也。【周禮·地官】掌蜃掌斂互物蜃物，以共闉壙之蜃。【註】闉，猶塞也。【淮南子·兵略訓】獵者逐禽，車馳人趨，各盡其力，無𠛬罰之威，而相爲斥闉要遮者，同所利也。【註】塞也。　\n\r\n又【易·屯卦註】窮困闉厄。　又姓。【左傳·定五年】吳子乃歸，囚闉與罷。【莊子·德充符】闉跂支離無脤。【註】闉跂支離，言脚常曲，行體不正卷縮也。無脤，名也。　\n\r\n又【集韻】因蓮切，音煙。曲也。【莊子·德充符】闉跂，司馬彪讀。"}