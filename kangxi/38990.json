{"拼音": "yùn", "部首": "邑", "笔画数": "8", "Unicode": "90D3", "page": "1274", "volume": "【酉集下】【邑字部】", "notes": "\r\n\r\n【唐韻】【集韻】【韻會】王問切【正韻】禹問切，𠀤音運。魯地名。【春秋·文十二年】城諸及鄆。【註】莒、魯所爭者，以其遠逼外國，故帥師城之。\n\r\n又【成四年】冬城鄆。【註】公欲叛晉，故城而爲備。\n\r\n又【九年】楚公子嬰齊帥師伐莒，莒潰，楚人入鄆。【註】鄆，莒別邑。\n\r\n又【十六年】晉人執季孫行父，公還待于鄆。【註】魯西邑東郡廩丘縣有鄆城。\n\r\n又【襄十二年】莒人伐我東鄙，圍台，季孫宿帥師救台，遂入鄆。\n\r\n又【昭元年】取鄆。【左傳】趙孟曰：魯、莒爭鄆，爲日久矣。\n\r\n又【二十六年】公至自齊，居于鄆。【六書故】春秋有二鄆，莒在魯東，莒、魯所爭，東鄆也。公待于鄆者，西鄆也。文公城諸及鄆，不聞與莒爭，及成公時，楚伐莒入鄆，則鄆自爲莒邑，而四年所城者西鄆也。　又州名。【韻會】古兗州之域，魯附庸國，漢爲東平國，隋置鄆州。　\n\r\n又【集韻】河內沁水鄕名。　又姓。【廣韻】魯大夫，食采于鄆，後因氏。　\n\r\n又【集韻】于分切，音云。義同。\n\r\n考證：〔【春秋·成九年】楚公子嬰齊帥師伐莒，莒潰，楚遂入鄆。〕　謹照原文遂改人。"}