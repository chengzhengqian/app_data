{"拼音": "xiàng", "部首": "口", "笔画数": "17", "Unicode": "56AE", "page": "213", "volume": "【丑集上】【口字部】", "notes": "\n\n〔古文〕向𡩉𡪥【廣韻】【集韻】𠀤許亮切，音䦳。【集韻】面也，對也。【書·盤庚】若火之燎于原，不可嚮邇。【傳】火炎不可嚮近。\n\n又【洛誥】伻嚮卽有僚。【傳】當使臣下各嚮就有官。【易·隨卦】君子以嚮晦入宴息。　\n\n又【書·洪範】嚮用五福。【傳】言天所以嚮勸人用五福。　\n\n又【前漢·丙吉傳】嚮使丞相不先聞馭吏言，何見勞勉之有。　\n\n又【廣韻】【集韻】𠀤許兩切，音響。【廣韻】爾雅，兩階閒謂之嚮。○按今《爾雅·釋宮》作鄉。　\n\n又【書·洪範嚮用五福釋文】嚮，許亮反，又許兩反，二音皆可讀。　\n\n又【史記·游俠傳】何知仁義，已嚮其利者爲有德。【註】索隱曰：嚮者，享受也。　又與響同。【易·系辭】其受命也如嚮。【莊子·養生主】砉然嚮然。【前漢·賈山傳】天下嚮應。　又與饗同。【前漢·宣帝紀】上帝嘉嚮。【註】師古曰：嚮，讀曰饗。【集韻】本作鄉。\n\n考證：〔【廣韻】爾雅，兩階謂之嚮。〕　謹照原文兩階下增閒字。"}