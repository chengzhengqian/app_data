{"拼音": "pèi", "部首": "人", "笔画数": "8", "Unicode": "4F69", "page": "100", "volume": "【子集中】【人字部】", "notes": "\n\n【廣韻】【集韻】【韻會】蒲昧切【正韻】步昧切，𠀤音悖。【釋名】佩，倍也。言其非一物，有陪貳也。一德佩，一事佩。【詩·鄭風】知子之來之，雜佩以贈之。【傳】雜佩者，珩璜琚瑀衝牙之類。【左傳·閔二年】晉狐突曰：佩衷之旗也。【禮·玉藻】古之君子必佩玉，右徵角，左宮羽。【又】天子佩白玉，公侯佩山𤣥玉，大夫佩水蒼玉，世子佩瑜玉，士佩瓀玫。【又】凡帶必有佩玉，唯喪否。\n\n又【論語】去喪無所不佩。\n\n又【白虎通】農夫佩耒耜，工匠佩斧，婦人佩鍼縷。　又水縈紆謂之佩。【水經注】鮑丘水北佩謙澤，眇望無垠。又蘭渠川水出自北山，帶佩衆溪南流注于渭。　又叶蒲眉切，音裴。【詩·秦風】何以贈之，瓊瑰玉佩。叶上思。　又叶蒲邁切，音敗。【屈原·離騷】紛吾旣有此內美兮，又重之以修能。扈江離與辟芷兮，紉秋蘭以爲佩。能音柰。　【說文】大帶佩也。从人从凡从巾。佩必有巾，巾謂之飾。【徐鉉曰】俗別作珮，非。\n\n考證：〔【釋名】佩，倍也。言非一物者，有陪貳也。〕　謹照原文言非一物者改言其非一物。"}