{"拼音": "dòng", "部首": "力", "笔画数": "11", "Unicode": "52D5", "page": "148", "volume": "【子集下】【力字部】", "notes": "\n\n〔古文〕㣫𨔝【唐韻】【正韻】徒摠切【集韻】【韻會】杜孔切，𠀤同上聲。【說文】作也。【增韻】動，靜之對。【易·坤卦】六二之動，直以方也。【書·說命】慮善以動，動惟厥時。\n\n又【廣韻】出也。【禮·月令】仲春，蟄蟲咸動。又搖也。【庾信·夢入內堂詩】日光釵焰動，窗影鏡花搖。\n\n又【韻會】【正韻】𠀤徒弄切，同去聲。【易·繫辭】雷以動之，風以散之。【韻會】凡物自動，則上聲。彼不動而我動之，則去聲。\n\n又【集韻】覩孔切，音董。振動，拜也，以兩手相擊而拜。今倭人拜以兩手相擊，蓋古之遺法。"}