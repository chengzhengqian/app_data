{"拼音": "xū,yú,yù", "部首": "雨", "笔画数": "11", "Unicode": "96E9", "page": "1371", "volume": "【戌集中】【雨字部】", "notes": "\r\n\r\n【唐韻】羽俱切【集韻】【韻會】雲俱切，𠀤音于。【說文】夏祭，樂於赤帝，以祈甘雨也。从雨于聲。【玉篇】請雨祭也。【爾雅·釋訓】舞號雩也。【註】雩之祭，舞者吁嗟而求雨。【禮·月令】仲夏大雩。【註】。雩，吁嗟求雨之祭也。【左傳·桓五年】龍見而雩。【註】遠爲百穀祈膏雨也。【疏】雩之言遠也。遠者豫爲秋收，言意深遠也。　又雩婁。地名。【左傳·襄二十六年】楚子秦人侵吳及雩婁。【釋文】雩，音于。\n\r\n又【前漢·地理志】豫章郡雩都，琅邪郡雩叚。　\n\r\n又【廣韻】况于切【集韻】匈于切，𠀤音訏。【廣韻】雩婁，古縣名。在廬江。【左傳·雩婁釋文】徐邈讀。　\n\r\n又【集韻】休居切，音虛。【左傳·雩婁釋文】韋昭讀。　\n\r\n又【集韻】汪胡切，音烏。【左傳·雩婁釋文】或讀一呼反。　\n\r\n又【集韻】【類篇】𠀤王遇切，音芋。【爾雅·釋天】螮蝀謂之雩。螮蝀，虹也。【註】俗名美人虹。江東呼雩。【釋文】雩，于句切。　【說文】或作𦏻。"}