{"拼音": "qián,zhēn", "部首": "金", "笔画数": "17", "Unicode": "937C", "page": "1315", "volume": "【戌集上】【金字部】", "notes": "\r\n\r\n【唐韻】職深切【集韻】【韻會】【正韻】諸深切，𠀤音斟。【說文】所以縫布帛之錐也。【左傳·成二年】楚侵及陽橋，孟孫請往賂之，以執斲執鍼織紝，皆百人。【註】執鍼，女工。【列子·湯問篇】詹何以獨繭絲爲綸，芒鍼爲鉤。【集韻】或作箴。亦作針。　又刺也。【前漢·廣川王傳】以鐵鍼鍼之。【註】鍼，刺也。　\n\r\n又【方書】鍼石刺病。唐狄仁傑善鍼術。　又人名。【左傳·定四年】鍼尹固與王同舟。【釋文】鍼，之林反。　\n\r\n又【廣韻】【集韻】𠀤巨鹽切。【五音集韻】鐵針𢴪物也。　\n\r\n又【廣韻】巨淹切【集韻】【韻會】其淹切，𠀤音箝。人名。【詩·秦風】子車鍼虎。【左傳·隱八年】𨻰鍼子送女。【註】鍼子，𨻰大夫。\n\r\n又【莊三十二年】命僖叔待於鍼巫氏。【註】鍼巫氏，魯大夫。\n\r\n又【僖二十八年】鍼莊子爲坐。【釋文】鍼，𠀤其廉反。　又地名。【左傳·成六年】侵宋師於鍼。【釋文】鍼，其廉反。一音針。　\n\r\n又【五音集韻】古咸切，音緘。病無所取丸散不能消除，病在經絡，以鍼鍼之。"}