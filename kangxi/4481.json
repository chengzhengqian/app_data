{"拼音": "wéi", "部首": "囗", "笔画数": "7", "Unicode": "56F4", "page": "220", "volume": "【丑集上】【囗字部】", "notes": "\n\n〔古文〕囗【唐韻】羽非切【集韻】于非切，𠀤音韋。【說文】守也。又繞也。【易·繫辭】範圍天地而不過。【註】周備也。範，如金之有模範。圍，匡郭也。　\n\n又【詩·商頌】帝命式于九圍。【註】分天下爲九處，若規圍然。　又環也。【周禮·夏官·環人註】環猶圍也，主圍賔客，任器爲之守衞。　又遮取禽獸。【禮·曲禮】國君春田不圍澤。【註】春育之時，不合圍盡收之也。\n\n又【王制】天子不合圍。【註】言不四面圍之也。　又環繞攻城。【春秋·提要註】環其城邑曰圍。\n\n又【周禮·春官·大宗伯】以禬禮哀圍敗。【註】謂其國見圍入，而國被禍敗也，喪失財物，則同盟之國會合財貨歸之，以更其所喪也。　\n\n又【韻會】五寸曰圍，一抱曰圍。【莊子·人閒世】櫟，社樹，其大蔽牛，絜之百圍，散木也無所用，故壽。　又縣名。【後漢·郡國志】圍縣，屬涼州武威郡。　又與韋通。【前漢·成帝紀】大風拔木，十韋以上。　又與衞通。【管子·地員篇】山藜葦芒，羣藥安聚，以圍羣殃。【註】圍同衞。　\n\n又【唐韻】【集韻】𠀤于貴切，音謂。繞也。"}