{"拼音": "qián", "部首": "虍", "笔画数": "10", "Unicode": "8654", "page": "1073", "volume": "【申集中】【虍字部】", "notes": "\r\n\r\n【唐韻】【集韻】【韻會】𠀤渠焉切，音乾。【說文】虎行貌。　\n\r\n又【爾雅·釋詁】虔，固也。【書·呂𠛬】奪攘矯虔。【疏】若固有之。言取得人物，若已自有也。　又敬也。【魯語】少采夕月，與太史司載糾虔天𠛬。　又椹也。【詩·商頌】方斲是虔。　\n\r\n又【博雅】惠也，少也。　又殺也。【左傳·成十三年】虔劉我邊陲。　\n\r\n又【玉篇】强取也。　又端正貌也。　又姓。【通志·氏族略】《風俗通》云：𨻰留虔氏，黃帝之後。　又州名。【韻會】漢豫章郡雩都贑縣，唐置虔州。　又叶眞韻，音勤。【高彪詩】文武將墜，乃俾俊臣。整我皇綱，董此不虔。"}