{"拼音": "hù", "部首": "言", "笔画数": "20", "Unicode": "8B77", "page": "1184", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤胡故切，音瓠。【說文】救視也。【廣韻】助也。【增韻】擁全之也。【書·畢命序孔傳】成定東周郊境，使有保護。【史記·蕭相國世家】高祖爲布衣時，何數以吏事護高祖。【前漢·西域傳】凡遣使送客者，欲爲防護𡨥害也。【晉書·紀瞻傳】帝使謂瞻曰：卿雖病，但爲朕臥護六軍，所益多矣。　又官名。【前漢·百官公卿表】護軍都尉，秦官。\n\r\n又【西域傳】武帝時，西域內屬者三十六國，置使者校尉領護之，宣帝攺爲都護。【唐書·百官志註】龍朔閒攺左右庶子爲左右中護。　又樂名。【呂覽·古樂篇】湯乃命伊尹作《大護》。【周禮·春官·大司樂賈疏】作大濩。【字彙補】與頀同。　又曲名。【唐書·禮樂志】《丁都護》，晉宋閒曲也。　又草名。【本草綱目】景天一名護火。又薺一名護生草。\n\r\n又【名醫別錄】神護草。李時珍曰：物類志謂之護門草，王筠詩，風驚護門草，卽此也。　又地名。【爾雅·釋地】周有焦護。【郭註】今扶風池陽縣瓠中是也。　又諸羌州名。【唐書·地理志】隴右道有護卬、久護、護川三州，俱開元十七年置。　又叶黃郭切，音穫。【庾闡·弔賈誼文】雖有惠音，莫過《韶護》。雖有騰蛇，終仆一壑。"}