{"拼音": "zhào", "部首": "聿", "笔画数": "14", "Unicode": "8087", "page": "972", "volume": "【未集中】【聿字部】", "notes": "\r\n\r\n【廣韻】治小切【集韻】【韻會】【正韻】直紹切，𠀤音趙。【說文】擊也。　\n\r\n又【廣韻】始也。【書·舜典】肇十有二州。【傳】肇，始也。\n\r\n又【仲虺之誥】肇我邦于有夏。【傳】始我商家國于夏世。　又正也。【齊語】竱本肇末。【註】竱，等也。肇，正也。謂先等其本，以正其末也。　又敏也。【爾雅·釋言】肇，敏也。【書·酒誥】肇牽車牛，遠服賈。　又長也。【爾雅·釋詁】肇，謀也。【詩·大雅】肇敏戎公，用錫爾祉。【傳】肇，謀也。【釋文】韓詩云：長也。　又山名。【山海經】華山靑水之東有山，名曰肇山。　又與兆同。【詩·大雅】以歸肇祀。【傳】肇，始也。始歸郊祀也。【箋】肇，郊之神位也。【疏】肇，宜作兆。春官小宗伯云：兆五帝于四郊是也。\n\r\n又【商頌】肇域彼四海。【箋】肇，當作兆。【疏】言正天下之經界，以四海爲兆域。　\n\r\n又【集韻】杜皓切，音道。擊也。"}