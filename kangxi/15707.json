{"拼音": "qīn,qìn,yín", "部首": "欠", "笔画数": "12", "Unicode": "6B3D", "page": "568", "volume": "【辰集下】【欠字部】", "notes": "\n\n〔古文〕𣣽【廣韻】去金切【集韻】【韻會】【正韻】祛音切，𠀤音衾。【說文】欠貌。一曰敬也。【書·堯典】欽明文思安安。\n\n又【太甲】欽厥止。　\n\n又【正字通】今御音曰欽敕，御使曰欽命，俗曰欽差，皆取敬意。　又欽欽，思望意。【詩·秦風】憂心欽欽。【毛傳】思望之，心中欽欽然也。　又鐘聲有節。【詩·小雅】鼓鐘欽欽。　又諡法。【汲冢周書】威儀悉備曰欽。　又州名。亦江名。【韻會】梁安州，隋改欽州，取欽江名。【廣輿記】屬廣東廉州府。州有欽江，有龍門江。　又山名。【山海經】欽山多金玉而無石，師水出焉。又欽口。【前漢·地理志】魏郡武安縣欽口山，白渠水所出。　又欽䲹、欽原，俱鳥名。見【山海經】。　又姓。【何氏姓苑】吳人也。宋有欽德載，自號壽巖老人。　又去聲。按也。【李翊·俗呼小錄】按謂之欽。欽，去聲。【王琚·射經】欽身微曲，註目視的。又：開弓發矢，要欽身弝外，分明認帖。　\n\n又【集韻】魚音切，音唫。與吟同。呻也。【山海經】剛山多神𩳁，其音如欽。【郭璞註】欽亦吟字假音。○按《漢志》內曰恭，外曰欽。又鄭康成云：敬事節用謂之欽。欽本兼內外言，不得專屬外也。卽敬事節用，亦於欽義未全，故不入正訓，附記於此。"}