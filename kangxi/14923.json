{"拼音": "róng", "部首": "木", "笔画数": "14", "Unicode": "69AE", "page": "544", "volume": "【辰集中】【木字部】", "notes": "\n\n【唐韻】永兵切【集韻】【正韻】于平切【韻會】於營切，𠀤音營。【說文】桐木也。見桐字註。　又屋梠之兩頭起者爲榮。【禮·喪大記】升自東榮，降自西北榮。【註】榮屋翼也。　又榮華。【爾雅·釋草】木謂之華，草謂之榮。不榮而實者謂之秀，榮而不實者謂之英。　\n\n又【淮南子·時則訓】秋行夏令爲華，行春令爲榮。　又榮者，辱之反。【老子·道德經】知其榮，守其辱。　又人以血爲榮，以氣爲衞。【內經】榮衞不行，五臟不通。　\n\n又【諡法】寵祿光大曰榮。　又州名。【前漢·地理志】屬犍爲郡，唐置榮州。　又杜榮，草也。《爾雅》莣，杜榮。註似茅，皮可以爲繩索履屩。　又姓。【史記·聖門弟子傳】榮旂。【莊子】榮啓期。　\n\n又【集韻】維傾切，音營。義同。　又叶以中切，音融。【越絕書】種留封侯，不知令終。二賢比德，種獨不榮。【楊愼云】東韻宜收榮字。　又叶爲命切，音詠。【揚雄·太𤣥經】宗其高年，鬼待敬也。牽羊于叢，不足榮也。鼎血之蕕，信王命也。\n\n考證：〔又杜榮，忘憂艸也。【郭璞·爾雅註】一名莣，今芒草，可爲索。〕　謹按杜榮非忘憂草，今改又杜榮，草也。爾雅莣，杜榮。註似茅，皮可以爲繩索履屩。"}