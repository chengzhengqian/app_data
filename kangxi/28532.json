{"拼音": "wén,wèn", "部首": "耳", "笔画数": "14", "Unicode": "805E", "page": "968", "volume": "【未集中】【耳字部】", "notes": "\r\n\r\n〔古文〕𦕁䎽䎹𦖫𥹢【唐韻】【集韻】𠀤無分切，音文。【說文】知聞也。【書·堯典】帝曰：兪，予聞如何。【禮·少儀】聞始見君子者。【疏】謂作記之人，不敢自專制其儀，而傳聞舊說，故云。　\n\r\n又【禮·玉藻】凡於尊者，有獻而弗敢以聞。【前漢·武帝紀】舉吏民能假貸貧民者以聞。　又姓。【正字通】宋咸平進士聞見。明尚書聞淵。又聞人，複姓。【後漢·靈帝紀】太僕沛國聞人襲爲太尉。【註】姓聞人，名襲，風俗通曰：少正卯，魯之聞人，其後氏焉。　又獸名。【山海經】杳山有獸焉，其狀如彘，黃身白頭白尾，名曰聞𧲂，見則天下大風。　\n\r\n又【廣韻】亡運切【集韻】【韻會】【正韻】文運切，𠀤音問。【韻會】聲所至也。【詩·小雅】聲聞于天。【書·呂𠛬】𠛬發聞惟腥。【釋文】聞，音問，又如字。　\n\r\n又【廣韻】名達。【書·微子之命】爾惟踐修厥猷，舊有令聞。【詩·大雅】令聞令望。【朱註】令聞，善譽也。　又通作問。【前漢·匡衡傳】淑問揚乎疆外。　\n\r\n又【韻補】叶無沿切，音近眠。【楚辭·九章】孤臣唫而抆淚兮，放子出而不還。孰能思而不隱兮，昭彭咸之所聞。還音旋。"}