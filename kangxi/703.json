{"拼音": "jiàn", "部首": "人", "笔画数": "10", "Unicode": "5065", "page": "111", "volume": "【子集中】【人字部】", "notes": "\n\n【集韻】【韻會】【正韻】𠀤渠建切，乾去聲。【說文】伉也。【增韻】强有力也。【易·乾卦】天行健，君子以自强不息。　又官健。【唐書·德宗紀】張萬福曰：官健虛費衣糧，無所事。【註】州兵給衣糧者，爲官健。　又健兒。天寶十四載，京師召募十萬，號天寶健兒。　又姓。宋遺民健武，邯鄲人。　\n\n又【正韻】巨展切，音件。【廣韻】難也，舉也。"}