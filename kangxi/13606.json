{"拼音": "guǐ", "部首": "日", "笔画数": "12", "Unicode": "6677", "page": "497", "volume": "【辰集上】【日字部】", "notes": "\n\n【唐韻】居洧切【集韻】【韻會】矩鮪切【正韻】古委切，𠀤音軌。【說文】日景也。【博雅】晷，柱景也。【釋名】晷，規也。如規畫也。【玉篇】以表度日也。【前漢·天文志】去極遠近難知，要以晷景。晷景者，所以知日之南北也。【正字通】晷者，歷數所自出。其法：望高處爲體，立長短二竿爲用，二竿與高齊等，度三物兩閒修短若干，句股而求之，寒暑短長暸然自見。从咎何也，日景有差也，天行有常，不能不小有贏縮，歲差由此生，故立日景以測之，卽《周禮·考工記》置槷眡景之法也。　\n\n又【韻補】叶果許切。【陸雲詩】願登扶桑，仰結飛晷。伊人匪存，遺芳孰與。　又叶已有切。【王延壽·魯靈光殿賦】蔥翠紫蔚，礧碨瓌瑋含光晷兮。窮奇極妙，棟宇以來未之有兮。"}