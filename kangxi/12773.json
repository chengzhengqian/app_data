{"拼音": "bài", "部首": "攴", "笔画数": "8", "Unicode": "8D25", "page": "471", "volume": "【卯集下】【攴字部】", "notes": "\n\n〔古文〕贁貝𤖐【廣韻】【集韻】【韻會】【正韻】𠀤簿邁切，音浿。【說文】毀也。【爾雅·釋言】覆也。【釋名】潰也。又壞也。【玉篇】破也。【增韻】損也。又頹也。【易·需卦】敬愼不敗也。【書·大禹謨】反道敗德。　\n\n又【左傳·文十年司敗註】𨻰楚名司𡨥爲司敗。【論語】𨻰司敗問，昭公知禮乎。　\n\n又【爾雅·釋器】肉謂之敗。【註】臭壞。【論語】魚餒而肉敗。　\n\n又【廣韻】補邁切【集韻】北邁切【韻會】【正韻】布怪切，𠀤音拜。破他曰敗。【增韻】凡物不自敗而敗之，則北邁切。物自毀壞，則薄邁切。【詩·召南】勿翦勿敗。【音義】敗，必邁反。　\n\n又【左傳·莊十一年】凡師敵未𨻰曰敗，大崩曰敗績。【顏氏家訓】江南學士讀左傳，口相傳述，自爲凡例。軍自敗曰敗，打破人軍曰敗，讀補敗反，諸記傳未見補敗反。徐仙民讀左氏，唯一處有此音。又不言自敗敗人之別，此爲穿鑿耳。　\n\n又【韻補】叶蒲昧切。【荀子·賦篇】功立而身廢，事成而家敗。棄其耆老，收其後世。"}