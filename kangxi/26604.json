{"拼音": "jiǎo,jiū,jiǔ", "部首": "糸", "笔画数": "5", "Unicode": "7EA0", "page": "915", "volume": "【未集中】【糸字部】", "notes": "\r\n\r\n【廣韻】居黝切【集韻】吉酉切，𠀤音朻。【說文】繩三合也。【史記·賈誼傳】何異糾纆。【註】《通俗文》云：合繩曰糾。　\n\r\n又【博雅】舉也。【書·囧命】繩愆糾謬。【疏】糾，謂發舉其愆過。【左傳·昭六年】糾之以政。【註】糾，舉也。　\n\r\n又【周禮·天官·大宰】以糾萬民。【釋文】糾，察也。\n\r\n又【小宰】凡宮之糾禁。【註】糾，猶割也，察也。　\n\r\n又【詩·魏風】糾糾葛屨。【傳】猶繚繚也。【疏】稀疏之貌。　\n\r\n又【後漢·公孫瓚傳】糾人完聚。【註】糾，收也。　\n\r\n又【後漢·荀彧傳】收離糾散。【註】糾，合也。\n\r\n又【玉篇】告也。【廣韻】督也，參也，急也，戾也。　\n\r\n又【集韻】舉夭切，音矯。【詩·陳風】舒窈糾兮。【傳】窈糾，舒之姿也。　\n\r\n又【正韻】舉有切，音九。義同。　\n\r\n又【韻補】叶居由切，結也。【嵆康·琴賦】瀄汨澎湃，䖤蟺相糾。放肆大川，濟乎中州。　【正字通】俗從斗作紏，非。○按《說文》糾在丩部，今倂入。"}