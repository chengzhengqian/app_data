{"拼音": "róng,rǒng", "部首": "艸", "笔画数": "9", "Unicode": "8338", "page": "1029", "volume": "【申集上】【艸字部】", "notes": "\r\n\r\n【唐韻】而容切【集韻】而融切【韻會】如容切，𠀤音戎。【說文】草茸茸貌。【張衡·南都賦】阿那蓊茸。【謝靈運詩】新蒲含紫茸。　\n\r\n又【史記·晉世家】狐裘蒙茸。【註】蒙茸，以言亂貌。【左傳】作尨茸。　又木名。【管子·地員篇】其杞其茸。　又鹿茸，藥名。【本草】四月、五月解角時取，隂乾，使時燥。　\n\r\n又【飛燕外傳】賜紫茸雲氣帳。【杜牧詩】醉脫紫茸裘。　又五茸，地名。【陸龜蒙詩】五茸春草雉媒驕。【自註】五茸，吳王獵所。　\n\r\n又【集韻】乳勇切，音宂。草生貌。【前漢·司馬相如傳】叢以蘢茸。【師古註】聚貌。　\n\r\n又【前漢·司馬遷傳】僕又茸以蠶室，重爲天下觀笑。【師古註】茸，推也。　又闒茸，不肖也。【鹽鐵論】賢知之士，闒茸之所惡也。\n\r\n考證：〔【𥡆天子傳】賜紫茸雲氣帳。〕　謹按𥡆天子傳無此文，謹照原書改飛燕外傳。"}