{"拼音": "shì", "部首": "食", "笔画数": "8", "Unicode": "9970", "page": "1418", "volume": "【戌集下】【食字部】", "notes": "\r\n\r\n【廣韻】賞職切【集韻】【韻會】設職切，𠀤音識。【玉篇】修飾也。【逸雅】飾，拭也，物穢者拭其上使明，由他物而後明，猶加文于質上也。　\n\r\n又【禮·樂記】聲者，樂之象也。文采節奏，聲之飾也，故君子動其本，樂其象，然後治其飾。【註】以聲而被之器也。　\n\r\n又【詩·鄭風】羔裘豹飾。【註】飾，緣袖也。禮，君用純物，臣下之，故裘以豹皮爲飾也。　\n\r\n又【周禮·地官·封人】飾其牛牲。【註】刷治潔淸之也。一曰豫飾也。　\n\r\n又【禮·曲禮】飾羔鴈者以繢。【疏】飾，覆也。畫布爲雲氣，覆之以相見也。　\n\r\n又【禮·月令】天子乃厲飾。【註】厲飾謂戎服，尚威武也。　\n\r\n又【史記·公孫弘傳】習吏事，緣飾以儒術。【後漢·章帝紀】詔曰：俗吏矯飾外貌，似是而非，朕甚厭之。　\n\r\n又【周禮·夏官·掌固】設其飾器。【註】兵甲之屬。　\n\r\n又【正字通】滿飾，國名。　【說文】㕞也。从人从巾，食聲。讀若式，一曰橡飾。\n\r\n考證：〔【周禮·地官·封人】飾其牛牲。【註】剝治潔淸之也。〕　謹照原文剝治改刷治。〔【曲禮】飾羔鴈者以績。【註】飾，復也。〕　謹照原文以績改以繢。註改疏。〔【史記·公孫弘傳】凡吏事，緣飾以儒術。〕　謹照原文凡吏事改習吏事。〔【前漢·章帝紀】詔曰，俗吏矯飾外貌，似是而非。〕　謹按章帝紀係後漢書，前漢改後漢。"}