{"拼音": "jī,jì,jiǎn,qí,zhāi,zī", "部首": "齊", "笔画数": "6", "Unicode": "9F50", "page": "1531", "volume": "【亥集下】【齊字部】", "notes": "\r\n\r\n〔古文〕亝【唐韻】徂兮切【集韻】【韻會】【正韻】前西切，𠀤音臍。【說文】禾麥吐穗上平也。【註】徐鍇曰：生而齊者，莫如禾麥。　\n\r\n又【玉篇】整也。【正韻】無偏頗也。【荀子·富國篇】必將修禮以齊朝，正法以齊官，平政以齊民。【註】齊，整也。　又等也。【前漢·食貨志】世家子弟富人，或鬭雞走狗馬，弋獵博戲，亂齊民。【註】如淳曰：齊，等也。無有貴賤，謂之齊民。　\n\r\n又【正韻】莊也，肅也。【左傳·文二年】子雖齊聖，不先父食。【註】齊，肅也。　又正也。【詩·小雅】人之齊聖。【註】中正通知之人也。【朱傳】齊，肅也。　\n\r\n又【爾雅·釋言】殷齊，中也。【註】釋地曰：岠齊州以南。【疏】齊，中也。中州爲齊州。中州猶言中國也。【列子·黃帝篇】華胥氏之國，不知斯齊國幾千萬里。【註】斯，離也。齊，中也。　\n\r\n又【廣韻】好也。　又辨也。【易·繫辭】小大者存乎卦。【註】齊，猶言辨也。　又速也。【爾雅·釋言】疾齊，壯也。【註】謂速也。【史記·五帝紀】幼而徇齊。【註】徇疾，齊速，言聖人幼而疾速。　又國名。武王封太公之地，今山東靑州濟南濰縣安樂等處是也。又乾齊，縣名。屬酒泉郡。見【後漢·郡國志】。　又姓。【風俗通·氏姓篇序】四氏，於國齊魯宋衞，是也。　又放齊，堯臣名。　\n\r\n又【諡法】執心克莊曰齊。資輔就共曰齊。　又與臍通。【左傳·莊六年】後君噬齊。　\n\r\n又【集韻】【韻會】【正韻】𠀤在禮切，音薺。【集韻】齊齊，恭慤貌。【禮·玉藻】廟中齊齊。　\n\r\n又【廣韻】在詣切【集韻】【正韻】才詣切，𠀤音劑。【禮·內則】凡食齊，視春時。【周禮·天官·醬人註】食有和齊，藥之類也。又酒以度量節作者謂之齊。【周禮·天官·酒正】五齊三酒，亦作齌。　又火齊，珠名。一曰似雲母。重疊而開，色黃赤如金。　\n\r\n又【集韻】子計切，音霽。和也。【周禮·天官·食醫】八珍之齊。　\n\r\n又【正韻】津私切，音貲。【論語】攝齊升堂。孔安國曰：衣下曰齊。【禮曲禮】兩手摳衣去齊尺。【註】齊，謂裳下緝也。　又莊皆切。與齋同。【禮·祭統】齊之爲言齊也，齊不齊以致齊者也。　又牋西切，音齏。與齏同。【周禮·天官·醢人五齊註】齊，當爲齏。五齊，昌本𦜉析蜃豚拍深蒲也。【疏】齏葅菜肉之通稱。　又與躋同。【禮·樂記】地氣上齊。　\n\r\n又【廣韻】疾私切，與薺通。【禮·玉藻】趨中采齊。【鄭註】齊，當爲楚薺之薺。【釋文】齊，依註作薺，疾私反。　\n\r\n又【正韻】才資切，音疵。引玉藻采齊當讀疵音。　\n\r\n又【正韻】齋字，古單作齊。詳齋字註。　\n\r\n又【集韻】子淺切，音翦。同剪。【說文】斷也。剪取其齊，故謂齊爲剪。【儀禮·旣夕】馬下齊髦。【註】齊，剪也。\n\r\n考證：〔【易·繫辭】齊大小者存乎卦。〕　謹照原文齊大小者改齊小大者。〔【爾雅·釋言】疾齊，壯也。【註】猶速也。〕　謹照原註猶速也改謂速也。〔【禮·祭統】齊之爲言齊也，齊不齊以致其齊也。〕　謹照原文以致其齊也改以致齊者也。"}