{"拼音": "hé,hè,huó,huò", "部首": "口", "笔画数": "8", "Unicode": "548C", "page": "185", "volume": "【丑集上】【口字部】", "notes": "\n\n〔古文〕咊龢【廣韻】【正韻】戸戈切【集韻】【韻會】胡戈切，𠀤音禾。【廣韻】順也，諧也，不堅不柔也。【書·堯典】協和萬邦。\n\n又【舜典】律和聲。【易·乾卦】保合太和。【中庸】發而皆中節謂之和。　\n\n又【書·堯典】乃命羲和。【註】羲氏，和氏，主曆象授時之官。　\n\n又【詩·小雅】和鸞雝雝。【傳】在軾曰和，在鑣曰鸞。【疏】和，亦鈴也，以其與鸞相應和，故載見曰和鈴央央是也。【廣韻】本作鉌。　\n\n又【爾雅·釋樂】大笙謂之巢，小笙謂之和。【註】和，十三簧。　\n\n又【周禮·夏官·大司馬】以旌爲左右和之門。【註】軍門曰和，今謂之壘門，立兩旌以爲之。【戰國策】與秦交和而舍。　\n\n又【諡法】不剛不柔曰和。　又和夷，地名。【書·禹貢】和夷底績。　又雲和，地名。【周禮·春官·大司樂】雲和之琴瑟。　\n\n又【廣韻】州名，在淮南，漢屬九江郡，齊爲和州。　\n\n又【韻會】西和州，秦蒙恬築長城始此，唐爲岷州，宋攺西和州。　\n\n又【廣韻】姓也。本自羲和之後，一云卞和之後，晉有和嶠。　\n\n又【正字通】養和，今之靠背也。李泌采異木蟠枝以隱背，號曰養和。\n\n又【松陵集】皮日休以五物送魏不琢，有烏龍養和，桐廬養和。　\n\n又【廣韻】【集韻】【韻會】【正韻】𠀤胡臥切，禾去聲。【廣韻】聲相應。【易·中孚】鳴鶴在隂，其子和之。　\n\n又【爾雅·釋樂】徒吹謂之和。　\n\n又【集韻】調也。【禮·檀弓】竽笙備而不和。\n\n又【禮運】五味，六和，十二食，還相爲質也。【註】春多酸，夏多苦，秋多辛，冬多鹹，加以滑甘，是謂六和。\n\n又【禮器】甘受和。【釋文】和，戸臥反。【周禮·天官】內饔掌王及后世子膳羞之割烹煎和之事。"}