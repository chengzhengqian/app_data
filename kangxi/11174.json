{"拼音": "gē", "部首": "戈", "笔画数": "4", "Unicode": "6208", "page": "411", "volume": "【卯集中】【戈字部】", "notes": "\n\n【唐韻】【集韻】【韻會】【正韻】𠀤古禾切，音鍋。【說文】平頭戟也。【徐鍇曰】戟小支上向則爲戟，平之則爲戈。一曰戟偏距爲戈。【禮·曲禮】進戈者前其𨱔，後其刃。【正義曰】戈，鉤孑戟也。如戟而橫安刃，但頭不向上，爲鉤也。直刃長八寸，橫刃長六寸，刃下接柄處長四寸，𠀤廣二寸，用以鉤害人也。【周禮·冬官考工記】戈柲六尺有六寸。【又】戈廣二寸，內倍之，胡三之，援四之。【註】內謂胡以內接柲者也，胡，其孑也，援，直刃也。【釋名】戈，過也。所刺擣則決，所鉤引則制之，弗得過也。【書·牧誓】稱爾戈。【註】戈，短兵也。人執以舉之，故言稱也。\n\n又【典略】周有孤父之戈。　又國名。在宋鄭之閒，寒浞子豷封于戈，少康滅之。　又姓。【史記】夏後有戈氏，宋戈彥，明戈鎬。　又司戈，武職，從八品，唐天授年閒置。　从弋，一橫之。象形。"}