{"拼音": "zhū", "部首": "言", "笔画数": "10", "Unicode": "8BF8", "page": "1172", "volume": "【酉集上】【言字部】", "notes": "\r\n\r\n〔古文〕𢒕【唐韻】【廣韻】章魚切【集韻】【類篇】【韻會】【正韻】專於切，𠀤渚平聲。【說文】辯也。【徐曰】別異之辭。【爾雅·釋訓】諸諸，便便，辯也。【註】皆言辭辯給也。　\n\r\n又【玉篇】非一也。皆言也。【正韻】凡衆也。【書·舜典】歷試諸艱。【詩·邶風】孌彼諸姬。【史記·賈誼傳】紛亂諸事。　\n\r\n又【廣雅】之也，於也。【穀梁傳·莊二十四年】迎者行見諸，舍見諸。【註】諸，之也。【禮·射義】射求正諸己。【註】諸，猶於也。　\n\r\n又【韻會】語助辭。【詩·邶風】日居月諸。【疏】居，諸，語助也。【公羊傳·桓六年】其諸以病桓與。【註】其諸，辭也。　\n\r\n又【韻會】有諸，疑辭。【孟子】文王之囿方七十里，有諸。　又于諸，寘也。【公羊傳·哀六年】𨻰乞使人迎陽生，于諸其家。【註】齊人語也。　又諸侯，國君也。【易·比卦】先王以建萬國，親諸侯。　又官名。【周禮·夏官】諸子。【註】主公卿大夫士之子者。或曰庶子。　又神名。【淮南子·地形訓】諸稽攝提條風之所生也。又諸比，凉風之所生也。【註】皆天神名。　又因諸，齊獄名。【公羊傳·昭二十一年】宋南里者何若。曰：因諸者然。【註】因諸者，齊故𠛬人之地。　又諸于，衣名。【前漢·元后傳】政君獨衣絳緣諸于。【師古註】諸于，大掖衣，卽袿衣之類也。又偏諸，衣緣也。【賈誼傳】爲之繡衣絲履偏諸緣。【師古註】若今織成，以爲要襻及褾領者。　\n\r\n又【韻會】方諸，鑑名。以取明水於月。　\n\r\n又【釋名】諸，儲也。藏以爲儲，待給冬月用之也。【禮·內則】桃諸、梅諸。【疏】王肅云：諸，菹也。謂桃菹、梅菹，卽今之藏桃、藏梅也。\n\r\n又【周禮·天官·六飮疏】紀莒之閒名諸爲濫。　又草木名。【爾雅·釋木】諸慮，山櫐。【註】今江東呼櫐爲藤，似葛而麤大。【嵆含·南方草木狀】諸蔗一曰甘蔗，交阯所生者。　又獸名。【山海經】單張山有獸，狀如豹，長尾，人首牛耳一目，名曰諸犍。又敖岸山有獸，狀如白鹿，四角，名曰夫諸。　又蟲名。【爾雅·釋魚】蟾諸。【註】似蝦蟆，居陸地，淮南謂之去蚥。一作詹諸，互詳詹字註。　又山水名。【山海經】諸餘之山，諸餘之水出焉。　又邑名。【春秋·莊二十九年】城諸及防。【註】諸、防，皆魯邑。【前漢·地理志】琅琊郡有諸縣。【註】春秋城諸及鄆者。　又澤名。【爾雅·釋地】宋有孟諸。【疏】一曰望諸。一曰孟豬。互詳豕部豬字註。　又姓。【說苑】越大夫諸發。【唐書】兵部侍郞諸道。又複姓。【漢書】有諸葛豐。【三國志】有諸葛亮。　\n\r\n又【廣韻】正奢切【集韻】之奢切，𠀤音遮。亦姓也。【風俗通】漢有洛陽令諸於。【何氏姓苑】吳人。\n\r\n又【南唐書·妖賊傳】諸祐，蘄州獨木人。【註】諸音查。【正字通】六麻有諸姓，音查。按本作𧨿，譌作諸。𧨿，本詐上聲，音查，非。餘詳𧨿字註。　\n\r\n又【字彙】常如切，音稌。詹諸，蝦蟆也。【六書正譌】別作蟾蜍，非。\n\r\n考證：〔【賈誼·治安策】繡衣絲履偏諸緣。〕　謹照原書治安策改傳字。繡字上照原文增爲之二字。〔【爾雅·釋魚】蟾諸。【註】似蝦蟆，居陸地，淮南謂之去蚊。〕　謹照原文去蚊改去蚥。"}