{"拼音": "pí", "部首": "玉", "笔画数": "12", "Unicode": "7435", "page": "736", "volume": "【午集上】【玉字部】", "notes": "\r\n\r\n【唐韻】房脂切【集韻】【韻會】頻脂切【正韻】蒲麋切，𠀤音毗。【說文】琵琶，樂器。馬上弦索。从珡，比，意兼聲。【廣韻】推手爲琵，引手爲琶，取其鼓時，以爲之名。【集韻】馬上所鼓，推手前曰批，引手後曰把。或从手。【風俗通】長尺五寸，象三才五行。四絃象四時。唐書自下逆鼓曰琵，自上順鼓曰琶。近代樂家所作，不知所起，傅𤣥琵琶序云：漢送烏孫公主，念其道遠，思慕故國，使知音者於馬上作之。【古今樂錄】琵琶出於絃鞉，杜摯以爲興之秦末，蓋古長城役，百姓絃鞉而鼓之。　又魚名。【左思·吳都賦】鮫鯔琵琶。【註】會稽琵琶魚無鱗，形似琵琶。　\n\r\n又【容齋隨筆】白樂天以琵字作入聲讀。如云：四絃不似琵琶聲，亂瀉眞珠細撼鈴。又：忽聞水上琵琶聲，主人忘歸客不發。皆入聲也。"}