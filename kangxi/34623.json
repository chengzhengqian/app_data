{"拼音": "yà", "部首": "言", "笔画数": "6", "Unicode": "8BB6", "page": "1149", "volume": "【酉集上】【言字部】", "notes": "\r\n\r\n【唐韻】吾駕切【集韻】魚駕切【韻會】【正韻】五駕切，𠀤音砑。【說文】相迎也。引周禮秋官，諸侯有卿訝。【徐曰】按《周禮》使將至，使卿訝。謂以言辭迎而勞之也。\n\r\n又【訝士註】士官之迎四方賔客者。【儀禮·聘禮】厥明訝賔于館。【註】迎也。　\n\r\n又【廣韻】嗟訝也。【增韻】疑怪也。【呂覽·必已篇】無訝無訾。【唐書·李勣傳】使至，高祖訝無表。【韓愈·縣齋有懷詩】睢盱互猜訝。　\n\r\n又【玉篇】與迓同。【書·盤庚】余迓續乃命于天。【傳】迓，迎也。　\n\r\n又【集韻】或作御。【詩·召南】百兩御之。【釋文】御，本亦作訝。　\n\r\n又【集韻】或作輅。【左傳·宣二年】宋狂狡輅鄭人。【註】輅，迎也。　\n\r\n又【音學五書】通作梧。【儀禮·聘禮】賔進訝受几于筵前。【註】今文訝爲梧，五故切。　又與牙通。【周禮·冬官】輪人爲輪牙也者，以爲固抱也。【註】鄭司農云：牙讀如訝。【疏】訝，迎也。此車牙亦輮之，使兩頭相迎，故讀從之。　【說文】重文从辵作迓，隸省作迓。迓字从辵从牙。"}