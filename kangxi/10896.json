{"拼音": "wǔ", "部首": "心", "笔画数": "15", "Unicode": "61AE", "page": "404", "volume": "【卯集上】【心字部】", "notes": "\n\n【集韻】【韻會】𠀤罔甫切，音武。【說文】愛也。从心無聲。【爾雅·釋言】撫也。【註】愛撫也。【疏】《方言》東齊邠陶之閒謂愛曰憮。　\n\n又【廣韻】憮然，失意貌。【三蒼】怪愕之辭。【論語】夫子憮然。【何晏註】爲其不達己意，而便非己也。【廣韻】或作㒇。　\n\n又【五音集韻】况羽切。【前漢·張敞傳】京兆眉憮。【註】憮，音詡。孟康曰：北方人以媚好爲詡。一曰傲也。　\n\n又【集韻】荒乎切，音呼。大也。【詩·小雅】亂如此憮，叶上辜。【註】火吳反。【毛傳】憮，大也。　又傲也。【禮·投壺】毋憮毋傲。　\n\n又【集韻】【韻會】𠀤微夫切，音無。【廣韻】空也。"}