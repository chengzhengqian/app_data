{"拼音": "cù,zú", "部首": "十", "笔画数": "8", "Unicode": "5352", "page": "156", "volume": "【子集下】【十字部】", "notes": "\n\n【唐韻】【集韻】【韻會】【正韻】𠀤藏沒切，尊入聲。【說文】隸人給事者。【周禮·地官·小司徒】乃會萬民之卒伍而用之。五人爲伍，五伍爲兩，四兩爲卒。\n\n又【唐韻】子律切【集韻】【韻會】卽聿切【正韻】卽律切，𠀤音啐。【爾雅·釋詁】盡也。【疏】終盡也。【詩·衞風】畜我不卒。\n\n又【爾雅·釋言】巳也。【禮·曲禮】大夫死曰卒。\n\n又【唐韻】【集韻】【正韻】倉沒切【韻會】蒼沒切，𠀤村入聲。【廣韻】急也。【韻會】匆遽之貌。【前漢·司馬遷傳】卒卒無須臾之閒。【趙充國傳】則亡以應卒。【註】卒謂暴也。又與倅同，音翠。副貳也。【禮·燕義】庶子，官職，諸侯，卿大夫，士之庶子之卒。\n\n又【集韻】崒亦作卒。\n\n又【韻補】叶將遂切，音翠。【左思·吳都賦】雕題之士，鏤身之卒。比飾虬龍，蛟螭與對。又叶昌悅切，音測。【蘇轍·功臣寺詩】流傳後世人，談笑資口舌。是非亦已矣，興廢何倉卒。\n\n考證：〔【左思·吳都賦】雕題之士，鏤身之卒。比飭虬龍，蛟螭與對。〕　謹照原文比飭改比飾。"}