{"拼音": "āi,ǎi,ēi,èi,xiè", "部首": "欠", "笔画数": "11", "Unicode": "6B38", "page": "568", "volume": "【辰集下】【欠字部】", "notes": "\n\n【唐韻】烏開切【集韻】【韻會】【正韻】於開切，𠀤音哀。【說文】訾也。一曰然也。【揚子·方言】欸，𧫦然也。南楚凡言然者，或曰欸，或曰𧫦。　又歎聲。【陳芳·芸窻私志】今人暴見事之不然者，必出聲曰欸，烏開切，乃歎聲也。【楚辭·九章】欸秋冬之緒風。【王逸曰】欸，歎也。　\n\n又【集韻】於其切，音醫。相然應也。或作唉。　\n\n又【廣韻】於改切【集韻】【韻會】倚亥切，𠀤哀上聲。義同。　又欸乃，湖中節歌聲。唐元結有《欸乃曲》，从依亥切。或音襖者，非。【韻會】按《說文》欸字原無襖音。又按《項氏家訓》曰：《劉蛻文集》中有《湖中靄廼曲》，《劉言史·瀟湘詩》有閑歌曖廼深峽裏，元次山有《湖南欸乃歌》，三者皆一事，但用字異耳。欸本音哀，亦作上聲讀，後人因《柳子厚集》中有註字云一本作襖靄。遂欲音欸爲襖，音乃爲靄，不知彼註自謂別本作襖靄，非謂欸乃當音襖靄也。　\n\n又【廣韻】【集韻】𠀤許介切，音譮。怒聲。【揚子·淵騫篇】始皇方獵六國而翦牙欸。【註】言王翦助秦之惡。牙欸，言切齒而怒也。　\n\n又【集韻】乙界切，音餲。義同。"}