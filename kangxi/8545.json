{"拼音": "tiē,tiě,tiè", "部首": "巾", "笔画数": "8", "Unicode": "5E16", "page": "330", "volume": "【寅集中】【巾字部】", "notes": "\n\n【唐韻】他叶切【集韻】【韻會】託協切【正韻】他協切，𠀤音貼。【說文】帛書署也。【廣韻】券帖。　\n\n又【通俗文】題賦曰帖。　又唐制，帖試士曰試帖。舉人總括經文，以應帖試，曰帖括。【文獻通考】帖經，以其所習經，掩其兩端，中閒開惟一行，裁紙爲帖。凡帖三字，隨時增損，可否不一，或得四，或得五，或得六，爲通。【唐書·選舉志】楊綰疏言明經，但記帖括。　\n\n又【唐國史補】宰相判事有堂案，處分百司曰堂帖。　\n\n又【廣雅】帖，服也。　\n\n又【增韻】妥帖，定也。【王逸楚辭序】義多乖異，事不妥帖。【陸機·文賦】或妥帖而易施。　\n\n又【廣韻】牀前帷也。【釋名】牀前帷曰帖。言帖帖而垂也。"}