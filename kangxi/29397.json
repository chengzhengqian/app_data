{"拼音": "ér,nào,rú", "部首": "肉", "笔画数": "18", "Unicode": "81D1", "page": "997", "volume": "【未集下】【肉字部】", "notes": "\r\n\r\n【唐韻】那到切【集韻】【韻會】乃到切【正韻】奴報切，𠀤音𨱵。【說文】臂羊矢也。【徐曰】按史記，龜前臑骨，帶之入山林不迷。蓋骨形象羊矢，因名之。【廣韻】臂節。【韻會】肩腳也。【儀禮·鄕射禮】折脊脅肺臑。【禮·少儀】大牢，則以牛左肩臂臑折九箇。【疏】臂臑謂肩腳也。【史記·龜筴傳】取前足臑骨，穿佩之。【註】臑臂。　\n\r\n又【說文長箋】黃蹢躅，一名臑羊華。　\n\r\n又【集韻】奴刀切，音夔。義同。　\n\r\n又【集韻】人之切，音而。與胹同。爛也。秦晉之郊謂熟曰胹。【枚乗·七發】熊蹯之臑。【註】臑，音而，熟也。【宋玉·招魂】肥牛之腱，臑若芳些。【註】臑若，熟爛也。　\n\r\n又【集韻】五管切，音輐。體燠也。　\n\r\n又【集韻】昏困切，音䵪。肉醢。　\n\r\n又【集韻】汝朱切【正韻】如朱切，𠀤音儒。【廣韻】𡟓耎貌。【集韻】肱骨也。一曰衣名。襦者，本取臑義。"}