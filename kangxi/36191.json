{"拼音": "èr", "部首": "貝", "笔画数": "9", "Unicode": "8D30", "page": "1206", "volume": "【酉集中】【貝字部】", "notes": "\r\n\r\n【唐韻】【集韻】【韻會】【正韻】𠀤而至切，音樲。【說文】副益也。【書·周官】貳公弘化。【傳】副貳三公。【周禮·天官·小宰】掌邦之六典、八灋、八則之貳。【註】貳，副也。【禮·少儀】乗貳車則式。【註】貳車，副車。　又與二同。【易·坎卦】樽酒簋貳。【註】一樽之酒，二簋之食。【禮·曲禮】雖貳不辭。【註】貳，謂重殽膳也。\n\r\n又【坊記】惟卜之日稱二君。【註】二，當爲貳　\n\r\n又【爾雅·釋詁】貳，疑也。【疏】貳者，心疑不一也。【書·大禹謨】任賢勿貳。【詩·大雅】無貳爾心。【左傳·閔元年】閒攜貳。【註】離而相疑者，則當因而閒之。　\n\r\n又【左傳·隱元年】旣而大叔命西鄙北鄙貳於己。【註】鄙，鄭邊邑。貳，兩屬也。　\n\r\n又【左傳·隱二年】王貳于虢。【註】王欲分政於虢。　\n\r\n又【玉篇】代也，敵也，𠀤也。　又姓。【廣韻】《後秦錄》有後魏平陽太守貳塵。"}