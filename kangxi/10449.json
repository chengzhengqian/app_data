{"拼音": "yōu", "部首": "心", "笔画数": "11", "Unicode": "60A0", "page": "388", "volume": "【卯集上】【心字部】", "notes": "\n\n【唐韻】以周切【集韻】【韻會】夷周切，𠀤音由。【說文】憂也。从心攸聲。【詩·小雅】悠悠我里。【註】悠悠，憂也。　又思也。【詩·周南】悠哉悠哉。【箋】思之哉思之哉。　又遠也。【詩·鄘風】驅馬悠悠。【註】悠悠，遠貌。\n\n又【周頌】於乎悠哉。【傳】悠，遠也。　又行貌。【詩·小雅】悠悠南行。　又眇邈無期貌。【詩·正風】悠悠蒼天。又閒暇貌。【詩·小雅】悠悠旆旌。　又通作攸。【孟子】攸然而逝。【前漢·班固敘傳】攸攸外寓。　又通作繇。【前漢·韋賢傳】犬馬繇繇。讀作悠悠。　又叶延知切，音移。【梁竦悼騷賦】彼皇麟之高舉兮，熙太淸之悠悠。臨岷川以懷恨兮，指丹海以爲期。\n\n考證：〔【詩·大雅】悠悠南行。〕　謹照原書大雅改小雅。"}