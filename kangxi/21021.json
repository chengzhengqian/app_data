{"拼音": "qióng,xuán", "部首": "玉", "笔画数": "18", "Unicode": "74CA", "page": "744", "volume": "【午集上】【玉字部】", "notes": "\r\n\r\n【廣韻】【正韻】渠營切【集韻】葵營切，𠀤音煢。【說文】赤玉也。【詩·衞風】投我以木瓜，報之以瓊琚。【傳】瓊，玉之美者。【韻會】錢氏曰：詩言玉以瓊者多矣。瓊華，瓊英，瓊瑩，瓊瑤，瓊琚，瓊玖，皆謂玉色之美爲瓊，非玉之名也。許叔重云：瓊，赤玉也。然木瓜所謂瓊玖，玖乃黑玉。亦非赤也。　\n\r\n又【玉篇】積石爲樹，名曰瓊枝，其高一百二十仞，大三十圍，以琅玕爲之寶。【前漢·司馬相如傳】咀噍芝英兮嘰瓊華。【張揖註】瓊樹生崑崙西流沙濵，大三百圍，高萬仞，華蘂也，食之長生。　又人名。【古今注】魏文帝宮人絕愛者，有莫瓊樹，薛夜來，田尚衣，段巧笑，四人日夕在側。　又州名。漢朱厓郡。唐析置瓊州。　\n\r\n又【集韻】旬宣切，音旋。同琁。　\n\r\n又【韻補】叶渠陽切，音强。【楚辭·招魂】砥室翠翹，挂曲瓊些。翡翠珠被，爛齊光些。"}