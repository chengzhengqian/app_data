{"拼音": "cuò", "部首": "手", "笔画数": "10", "Unicode": "632B", "page": "431", "volume": "【卯集中】【手字部】", "notes": "\n\n【唐韻】則臥切【集韻】【韻會】【正韻】祖臥切，𠀤音䟶。【說文】摧也。【周禮·冬官考工記·輪人】凡揉牙，外不廉而內不挫。【註】挫，折也。【孟子】思以一毫挫於人，若撻之於市朝。【史記·酷吏傳】蜀守馮當暴挫。【註】暴虐以挫人。　\n\n又【集韻】徂臥切，音座。搦也，捉也。【楚辭·招䰟】挫糟凍飮，酎淸凉些。【註】捉去其糟，但取淸醇也。　又祖加切，匝平聲。亦折也。【考工記】內不挫，李軌讀。　又臧戈切，䟶平聲。案也。【莊子·人閒世】挫鍼治繲。　\n\n又【韻會】千臥切【正韻】寸臥切，𠀤與剉同。折傷也。【增韻】刴斫也。"}