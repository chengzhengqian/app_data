{"拼音": "yán", "部首": "廴", "笔画数": "6", "Unicode": "5EF6", "page": "352", "volume": "【寅集下】【廴字部】", "notes": "\n\n【唐韻】以然切【集韻】【韻會】【正韻】夷然切，𠀤音綖。【說文】長行也。　\n\n又【廣韻】進也。【禮·射義】孔子使子路執弓矢出延射。【儀禮·覲禮】𢷤者延之曰升。【註】從後詔禮曰延。延，進也。　\n\n又【爾雅·釋詁】長也。【揚子·方言】延永，長也。凡施於年者謂之延，施於衆長謂之永。【班固·西京賦】歷十二之延祚。　\n\n又【廣韻】遠也。【史記·蒙恬傳】延袤萬餘里。　\n\n又【爾雅·釋詁】𨻰也。【疏】鋪𨻰也。　\n\n又【正韻】納也。【前漢·公孫弘傳】弘起客館，開東閣，以延賢人。　\n\n又【集韻】及也。【書·大禹謨】賞延于世。　\n\n又【廣韻】稅也，言也。　\n\n又【韻會】遷延也，淹久貌。【左傳·襄十四年】晉人謂之遷延之役。【註】遷延，却退也。【張衡·西京賦】遷延邪睨。【註】李善曰：遷延，引身也。　又盤屈曰宛延。【揚雄·甘泉賦】颺翠氣之宛延。【註】宛延，長曲貌。　\n\n又【爾雅·釋詁】閒也。【疏】謂閒𨻶。今墓道也。【左傳·隱元年隧而相見註】隧若今延道。　\n\n又【韻會】州名。漢高奴縣，後魏置延州。　又地名。【左傳·隱元年】至於廩延。【註】廩延，鄭邑。𨻰留酸棗縣北有延津。\n\n又【昭二十七年】延州來季子聘於上國。【註】季子本封延陵，後復封州來，故曰延州來。\n\n又【前漢·地理志】張掖郡有居延縣。【註】居延澤在東北，古文以爲流沙。　又姓。【後漢·延篤傳】篤，南陽人，爲京兆尹。　\n\n又【集韻】以淺切，音演。冕上覆也。【禮·玉藻】天子玉藻十有二旒，前後邃延。【集韻】或作綖。　\n\n又【廣韻】于線切【集韻】【韻會】延面切，𠀤音羨。【集韻】延，及也。【張衡·西京賦】重閨幽闥，轉相踰延。望䆗窱以逕庭，渺不知其所返。【註】延言互相周通。"}