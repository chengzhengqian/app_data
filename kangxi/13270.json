{"拼音": "máo,mào", "部首": "方", "笔画数": "10", "Unicode": "65C4", "page": "482", "volume": "【卯集下】【方字部】", "notes": "\n\n【唐韻】莫袍切【集韻】【韻會】謨袍切，𠀤音毛。【說文】幢也。【書·泰誓】右秉白旄以麾。【釋文】白旄，旄牛尾。【詩·鄘風】孑孑干旄。【傳】注，旄於干者，大夫之旃也。【周禮·春官·旄人註】旄，旄牛尾，舞者所持以指麾。\n\n又【詩·邶風·旄丘傳】前高後下曰旄丘。　又星名。【史記·天官書】昴曰旄頭。【註】昴七星爲旄頭。　又騎名。【後漢·光武紀】賜東海王旄頭。【註】秦文公時，梓樹化爲牛，以騎擊之，騎不勝，或墮地，髻解披髮，牛畏之，入水，故秦因是置旄頭騎。　\n\n又【廣韻】【集韻】𠀤莫報切，音帽。麕毛㺜長也。　又與耄通。【周禮·秋官·司刺】再赦曰老旄。【孟子】反其旄倪。　\n\n又【集韻】亡遇切，音務。嵍，或作旄。山名。　\n\n又【韻補】叶蒙晡切【傅毅·洛神賦】昆山美玉，濤海明珠，金銀璆琳，翠𩦉貂旄。"}