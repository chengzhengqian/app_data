{"拼音": "tǎ,tà", "部首": "犬", "笔画数": "16", "Unicode": "736D", "page": "721", "volume": "【巳集下】【犬字部】", "notes": "\r\n\r\n【唐韻】【集韻】【韻會】【正韻】𠀤他達切，音闥。【說文】如小狗，水居，食魚。【玉篇】獺如猫。【禮·王制】獺祭魚，然后虞人入澤梁。【孟子】爲淵毆魚者，獺也。【埤雅】獺獸，西方白虎之屬，似狐而小，靑黑色，膚如伏翼，取鯉於水裔，四方陳之，進而弗食，世謂之祭魚。舊說，蟾肪合玉，獺膽分巵。又曰：熊食鹽而死，獺飮酒而斃。淮南子曰：獺穴知水之高下，猨鳴而獺𠋫之，故束晳發蒙記曰：猨以獺爲婦。　\n\r\n又【正字通】山獺出廣之宜州嵠峒，性淫。山中有此，牝獸皆去。范成大虞衡志曰：山獺，土人呼爲插翹，聞山中婦人氣，必躍來相抱。無偶，則抱木枯死。又海獺，生海中，似獺而大毛，著水不濡。李時珍曰：今人取其皮爲風領，亞於貂。又蘇頌云：諸畜肝葉皆有定數，獨獺肝一月一葉。十二月十二葉。其閒又有退葉，用之須見形，乃可驗，不爾，多僞也。　\n\r\n又【廣韻】他轄切【集韻】【韻會】【正韻】狄轄切，𠀤音呾。義同。　【集韻】或作㺚。"}