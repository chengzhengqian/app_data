{"拼音": "xù", "部首": "心", "笔画数": "9", "Unicode": "6064", "page": "385", "volume": "【卯集上】【心字部】", "notes": "\n\n【唐韻】辛聿切【集韻】【韻會】【正韻】雪律切，𠀤音戌。【說文】憂也。从心血聲。【書·盤庚】永敬大恤。【詩·小雅】出則銜恤。【周禮·春官·大宗伯】以恤禮哀𡨥亂。皆訓憂也。　又收也，賑也。【周禮·地官】六行，孝友睦婣任恤。【註】恤，振憂貧者。【通論】振貧老曰恤。　\n\n又【增韻】愍也，災危相憂也。【周禮·地官】十二敎，八曰以誓敎恤，則民不怠。【疏】民有厄喪，敎相憂恤也。　又相憂曰恤。【周禮·地官】八𠛬，六曰不恤之𠛬。【鄭司農註】恤謂相憂也。　又恤恤，憂患貌。【左傳·昭十二年】且言曰：恤恤乎。　又作卹。【詩·唐風·小序】不恤其民也。【註】恤，亦作卹。【周禮·春官·典瑞】以卹凶荒。【註】卹者，開府庫振救之。　又姓。晉大夫恤由。　心血爲恤，蓋心戌然而慘惻之若已身之有患也。\n\n考證：〔又相愛曰恤。【周禮·地官】八𠛬，六曰不恤之𠛬。【鄭司農註】恤謂相愛也。〕　謹照周禮註原文兩愛字俱改憂。"}