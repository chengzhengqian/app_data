{"拼音": "é,yǐ", "部首": "虫", "笔画数": "13", "Unicode": "86FE", "page": "1083", "volume": "【申集中】【虫字部】", "notes": "\r\n\r\n【唐韻】五何切【集韻】【韻會】【正韻】牛何切，𠀤音莪。【玉篇】蠶蛾也。【韻會】蛾似黃蝶而小，其眉句曲如畫。【爾雅·釋蟲】蛾羅。【疏】此卽蠶蛹所變者也。【埤雅】繭生蛾，蛾生卵。【大戴禮】食桑者有絲而蛾。【前漢·文帝紀】建昭元年秋八月，有白蛾羣飛蔽日。【師古註】蛾若今之蠶蛾類也。　又飛蛾。【古今注】飛蛾善拂燈。一名火花，一名慕光。　又蛾眉。【詩·衞風】螓首蛾眉。【前漢·揚雄傳】知衆嫭之嫉妬兮，何必颺纍之蛾眉。【師古註】蛾眉，影若蠶蛾眉也。　又姓。【通志·氏族略註】見《姓苑》。晉大夫蛾析之後，魏平東將軍蛾靑。　又影蛾，池名。【三輔黃圖】影蛾池，武帝鑿池以玩月，使宮人乗舟弄月影。　又與俄同。【前漢·外戚傳】孝成班偼伃，帝卽位，選入後宮，始爲小使，蛾而大幸。【師古註】蛾、俄古字通用。　\n\r\n又【廣韻】魚倚切，艤上聲。與蟻同。【禮·樂記】蛾子時述之。【註】蛾，蚍蜉也。【後漢·皇甫規傳】張角等皆著黃巾爲標幟，時人謂之黃巾，亦名爲蛾賊。【註】卽蟻字。喻賊衆多，故以爲名。　又人名。【左傳】蛾析。亦音魚綺切。　【爾雅】作䖸。【集韻】本作𧒎。"}