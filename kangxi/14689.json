{"拼音": "zhuó", "部首": "木", "笔画数": "12", "Unicode": "6913", "page": "537", "volume": "【辰集中】【木字部】", "notes": "\n\n【唐韻】【韻會】【正韻】𠀤竹角切，音斲。【說文】擊也。【詩·周南】椓之丁丁。【左傳·哀十六年】衞侯辭以難，大子又使椓之。【註】謂攻擊之也。　又留土曰椓。【詩·小雅】椓之橐橐。　又去隂之𠛬，本作𣀈。【書·呂𠛬】劓刵椓黥。【伏生傳】男女不以義交者，其𠛬宮是也，故奄人亦謂之椓。【詩·大雅】昬椓靡共。　又叶都木切，音篤。【詩·小雅】民今之無祿，天夭是椓。\n\n考證：〔【左傳·哀十一年】衞侯辭以難，公子又使椓之。〕　謹照原文十一年改十六年，公子改大子。〔【書·呂𠛬】劓刖椓黥。〕　謹照原文刖改刵。〔【詩·大雅】民今之無祿，夭夭是椓。〕　謹照原文大雅改小雅，夭夭改天夭。"}