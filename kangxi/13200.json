{"拼音": "sī", "部首": "斤", "笔画数": "12", "Unicode": "65AF", "page": "480", "volume": "【卯集下】【斤字部】", "notes": "\n\n〔古文〕𣂕【廣韻】息移切【集韻】【韻會】相支切，𠀤音私。【說文】析也。【爾雅·釋言】斯，離也。【註】齊𨻰曰斯。【詩·𨻰風】墓門有棘，斧以斯之。【箋】維斧可以開析之。【呂覽·報更篇】趙宣孟見桑下餓人，與之脯一朐，曰斯食之。【註】斯，析也。　\n\n又【爾雅·釋詁】斯，此也。【易·解卦】朋至斯孚。【詩·召南】何斯違期。　\n\n又【詩·小雅】鹿斯之奔。【疏】此鹿斯與𩦡斯柳斯，斯皆辭也。　\n\n又【禮·玉藻】二爵而言言斯。【註】斯，猶耳也。【疏】耳是助句之辭。　又卽也。【書·金縢】大木斯拔。　又賤也。【後漢·左雄傳】郞官部吏，職斯祿薄。【註】斯，賤也。　\n\n又【正字通】雞斯，馬名。商王拘西伯於羑里。太公得犬戎雞斯之乗，以獻。　又波斯，國名。　又姓。【吳志·賀齊傳】剡縣史斯從。　又與鮮同。【詩·小雅】有兔斯首。【箋】斯，白也。今俗語斯白之斯作鮮。齊魯之閒聲近斯。　又與纚同。【禮·問喪】雞斯。【註】當爲筓，纚聲之誤也。　\n\n又【集韻】山宜切，音釃。義同。　\n\n又【集韻】斯義切，音賜。【詩·大雅】王赫斯怒。【箋】斯，盡也。【釋文】鄭音賜。　\n\n又【韻補】叶新於切。【蔡邕·短人賦】熱地蝗兮蘆卽且，蒲中蛹兮蠶蠕須，視短人兮形若斯。【集韻】或作撕，亦作廝。"}