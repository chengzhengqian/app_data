{"拼音": "jí", "部首": "木", "笔画数": "13", "Unicode": "696B", "page": "541", "volume": "【辰集中】【木字部】", "notes": "\n\n【唐韻】卽葉切【集韻】【韻會】【正韻】卽涉切，𠀤音接。【說文】舟櫂也。【玉篇】行舟具。檝、艥同。【易·繫辭】刳木爲舟，剡木爲楫。舟楫之利，以濟不通。【書·說命】若濟巨川，用汝作舟楫。　\n\n又【釋名】楫，捷也。撥水舟行捷疾也。【註】楫，所以櫂舟也。【詩·大雅】淠彼涇舟，烝徒楫之。【揚子·方言】楫謂之橈。或謂之櫂。　又林木貌。【呂覽·明理篇】氣若山之楫。　\n\n又【集韻】籍入切【正韻】秦入切，𠀤音輯。義同。　又通輯。【前漢·兒寬傳】躬發聖德，統楫羣元。臣瓚曰：楫當作輯。　\n\n又【集韻】側立切，音戢。聚也。"}