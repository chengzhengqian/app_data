{"拼音": "jǐ", "部首": "己", "笔画数": "3", "Unicode": "5DF1", "page": "326", "volume": "【寅集中】【己字部】", "notes": "\n\n〔古文〕𢀒【唐韻】居擬切【集韻】【韻會】苟起切【正韻】居里切，𠀤音紀。【廣韻】身也。【韻會】對物而言曰彼己。【書·大禹謨】舍己從人。【禮·坊記】君子貴人而賤己，先人而後己。　\n\n又【韻會】私也。【論語】克己復禮。　\n\n又【釋名】紀也。【詩·小雅】式夷式己。【箋】爲政當用平正之人，用能紀理其事也。　又日名。【說文】己，中宮也，象萬物辟藏詘形也。己承戊，象人腹。【爾雅·釋天】太歲在己曰屠維，月在己曰則。【禮·月令】季夏之月，其日戊己。【註】己之爲言起也。　又官名。【後漢·西域傳】元帝置戊己校尉，屯田於車師前王庭。【註】戊己中央，鎭覆四方。又開渠播種，以爲厭勝，故稱戊己焉。　\n\n又【集韻】口已切，音起。姓也。【詩·商頌】韋顧旣伐，昆吾夏桀。【箋】顧昆吾，皆己姓也。"}