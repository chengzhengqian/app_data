{"拼音": "yáo", "部首": "言", "笔画数": "17", "Unicode": "8B20", "page": "1176", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤餘招切，音遙。與䚻同。謠歌也。【爾雅·釋樂】徒歌謂之謠。【詩·魏風】我歌且謠。【傳】曲合樂曰歌，徒歌曰謠。孫炎曰：聲消搖也。韓詩曰：有章曲曰歌，無章曲曰謠。戴侗曰：歌必有度曲節，謠則但搖曳永誦之，兒童皆能爲，故有童謠也。【前漢·藝文志】孝武立樂府而采歌謠。【南齊書·五行志】歌謠，口事也。口氣逆則惡言，或有怪謠焉。　又毀也。詳諑字註。　\n\r\n又【集韻】或作猶。【禮·檀弓】陶斯咏，咏斯猶。　\n\r\n又【韻會】通作繇。【前漢·李尋傳】人民繇俗。【師古註】謂若童謠，及輿人之誦。　又叶夷周切，音由。【前漢·班固敘傳】嬀巢姜於孺筮兮，旦算祀於挈龜。宣曹興敗於下夢兮，魯衞名諡於銘謠。龜音丘。"}