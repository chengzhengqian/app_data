{"拼音": "pī", "部首": "手", "笔画数": "7", "Unicode": "6279", "page": "419", "volume": "【卯集中】【手字部】", "notes": "\n\n【唐韻】匹迷切【集韻】【韻會】篇迷切，𠀤音鈚。【說文】手擊也。【左傳·莊十二年】宋萬遇仇牧于門，批而殺之。　\n\n又【廣韻】推也，轉也。　又示也。【唐書·李藩傳】遷給事中，制敕有不便者，黃紙後批之。　\n\n又【韻會】與𠜱通。削也。【杜甫·房兵曹馬詩】竹批雙耳峻。　\n\n又【集韻】騈迷切，音鼙。擊也。又助也。　又頻脂切。與琵通。琵琶，馬上所鼓。或从手。【風俗通】批把，近世樂家所作，以手批把，因以爲名。　\n\n又【韻會】【正韻】𠀤普弭切，音庀。亦手擊也。　\n\n又【集韻】【韻會】𠀤蒲結切，音蹩。讀若敝入聲。義同。【史記·荆軻傳】奈何以見陵之怨，欲批其逆鱗哉。【註】批謂觸擊之。\n\n又【孫臏傳】批亢擣虛。【註】批音白結反。相排批也。【莊子·養生主】批大郤，導大窾。　\n\n又【正韻】避列切，音別。義同。【韻會】通作㧙。【集韻】本作𢱧。"}