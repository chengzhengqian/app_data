{"拼音": "yī,ài,yì,ǎi", "部首": "口", "笔画数": "16", "Unicode": "566B", "page": "210", "volume": "【丑集上】【口字部】", "notes": "\n\n〔古文〕𢤏【廣韻】【集韻】【韻會】𠀤於其切，音醫。【玉篇】痛傷之聲也。【廣韻】恨聲。【集韻】亦歎聲。【禮·檀弓】噫。【註】不寤之聲。【釋文】噫，本又作意，於其反。【後漢·梁鴻傳】作五噫之歌。【詩·周頌】噫嘻成王。【傳】噫，歎也。【集韻】或作意嘻譆懿𧮒。　\n\n又【集韻】於希切，音衣。本作㥋，哀痛聲。與偯譩同。　\n\n又【集韻】隱已切，音譩。義同。　\n\n又【唐韻】於介切【集韻】【韻會】乙介切，𠀤音呃。【說文】飽食息也。【廣韻】噫氣。【禮·內則】不敢噦噫嚏咳。【釋文】噫，於界反。【莊子·齊物論】大塊噫氣。【釋文】噫，乙戒反，一音蔭。【集韻】或作欬。通作䬵。　\n\n又【集韻】於記切，音意。痛聲。或作譩。　又乙力切，音億。語辭。通作億抑。\n\n考證：〔【禮·內則】不敢噦噫噎咳。〕　謹照原文噎改嚏。"}