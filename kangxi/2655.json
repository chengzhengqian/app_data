{"拼音": "wēi,wéi", "部首": "卩", "笔画数": "6", "Unicode": "5371", "page": "159", "volume": "【子集下】【卩字部】", "notes": "\n\n〔古文〕𡵁【唐韻】魚爲切【集韻】【韻會】虞爲切，𠀤僞平聲。【說文】在高而懼也。从厃，人在厓上，自卪止之也。【徐曰】孝經，高而不危，制節謹度。故从卪。【玉篇】不安貌。【廣韻】疾也。隤也，不正也。\n\n又【禮·儒行】有比黨而危之者。【註】危，欲毁害之也。又屋棟上也。【禮·喪大記】升自東榮，中屋履危。【疏】踐履屋棟高危處。\n\n又【韻會】宿名。三星。【左傳·襄二十八年註】𤣥武之宿，虛危之星。\n\n又【書·禹貢】三危旣宅。【韻會】三峗，山名。通作危。\n\n考證：〔升自東榮，中屋危。〕　謹照禮記原文，危上增履字。"}