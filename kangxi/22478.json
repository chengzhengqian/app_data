{"拼音": "yì", "部首": "皿", "笔画数": "10", "Unicode": "76CA", "page": "793", "volume": "【午集中】【皿字部】", "notes": "\r\n\r\n〔古文〕𠍳【唐韻】【集韻】𠀤伊昔切，嬰入聲。饒也，加也。【廣韻】增也，進也。【書·大禹謨】滿招損，謙受益。【詩·邶風】政事一𡌨益我。【左傳·昭七年】三命茲益共。【禮·曲禮】請益則起。【論語】益者與。【註】疑童子學有進益也。【春秋·繁露】有益者謂之公，無益者謂之私。　又多也。【史記·酷吏傳】上問張湯曰：吾所謂，賈人輒先知之，益居其物。　又盈溢也。【莊子·列禦𡨥】有貌愿而益。　又易卦名。【釋文】益，增長之名。又以弘裕爲義。　\n\r\n又【金史·國語解】益都，次第之通稱。　\n\r\n又【六書正譌】二十四兩爲益，假借別作鎰溢。　又草名。【詩·王風疏】蓷卽茺蔚。一名益母。\n\r\n又【爾雅·釋草疏】蛇牀，一名思益。　又果名。【博雅】益智，龍眼也。　又州名。古蜀國，漢武帝置益州。【釋名】益，阨也。所在之地險阨也。　又姓。【印藪】漢有益强，益壽。宋有益暢，紹興進士。　【六書正譌】益，器滿也。故从水从皿。會意。"}