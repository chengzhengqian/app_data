{"拼音": "duī,duì", "部首": "石", "笔画数": "13", "Unicode": "7893", "page": "832", "volume": "【午集下】【石字部】", "notes": "\r\n\r\n【廣韻】【集韻】【韻會】【正韻】𠀤都內切，音對。舂具。【說文長箋】鳥食如舂碓然，故从隹。【馬融·長笛賦】碓投瀺穴。【註】碓之所投，瀺注隙穴也。【桓譚·新論】宓犧制杵臼之利，後世加巧，借身踐碓而利十倍。\n\r\n又【通俗文】水碓曰轓車。【註】今俗依水涯壅上流，設水車，轉輪與碓身交激，使自舂，卽其遺制。又杜預作連機碓。孔融曰：水碓之巧，勝於聖人之斷木掘地。　\n\r\n又【集韻】都回切，音堆。岸也。與堆𡺾塠通。【前漢·地理志】離𡺾。【河渠書】作離碓。"}