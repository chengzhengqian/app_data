{"拼音": "yīn,yìn", "部首": "音", "笔画数": "9", "Unicode": "97F3", "page": "1396", "volume": "【戌集中】【音字部】", "notes": "\r\n\r\n【唐韻】【集韻】【韻會】【正韻】𠀤於今切，音隂。【說文】聲也。生於心，有節於外，謂之音。宮商角徵羽，聲。絲竹金石匏土革木，音也。从言，含一。【書·舜典】八音克諧。【禮·樂記】變成方謂之音。【疏】方謂文章，聲旣變轉和合，次序成就文章謂之音。音則今之歌曲也。【周禮·春官·大師】以六律爲之音。【疏】以大師吹律爲聲，又使其人作聲而合之，聽人聲與律呂之聲合，謂之爲音。【詩序】情發於聲，聲成文，謂之音。【疏】此言聲成文謂之音，則聲與音別。樂記註：雜比曰音，單出曰聲。記又曰：審聲以知音，審音以知樂，則聲音樂三者不同，以聲變乃成音，音和乃成樂，故別爲三名。對文則別，散則可以通。季札見歌《秦》曰：此之謂夏聲。公羊傳曰：十一而稅頌聲作，聲卽音也。下云治世之音，音卽樂也。是聲與音樂各得相通也。　\n\r\n又【易·中孚】翰音登于天。【禮·曲禮】雞曰翰音。　又姓。見【姓苑】。　\n\r\n又【正韻】於禁切。與䕃通。【左傳·文十七年】鹿死不擇音。【杜預註】音，所茠䕃之處。古字借用。○按註借用，是古字聲同，皆相假借，且釋文作於鳴反，𠀤不作去聲讀，正韻非。\n\r\n考證：〔【詩序】聲成文，謂之音。【疏】季扎見歌秦曰，此之謂夏聲。〕　謹照原文季扎改季札。"}