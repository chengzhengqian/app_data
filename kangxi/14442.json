{"拼音": "gù,jué", "部首": "木", "笔画数": "11", "Unicode": "688F", "page": "528", "volume": "【辰集中】【木字部】", "notes": "\n\n【唐韻】古沃切【集韻】【類篇】姑沃切，𠀤音鵠。【說文】手械也。【廣韻】紂所作。【易·蒙卦】用說桎梏。【疏】在手曰梏。【博雅·釋室】杻謂之梏，械謂之桎。【周禮·秋官·掌囚】中罪桎梏，下罪梏。　又貫頸也。【左傳·襄六年】子蕩以弓梏華弱于朝。　\n\n又【孟子】梏亡之矣。【趙岐註】亂也。　\n\n又【博雅】㮝也。○按《說文》㮝，角械也。　\n\n又【廣韻】古岳切【韻會】吉岳切【正韻】訖岳切，𠀤音覺。【爾雅·釋詁】梏，直也。【禮·緇衣】引《詩》：有梏德行。【射義】棲皮曰鵠。【註】鵠之言梏。梏，直也，言人正直乃得中也。\n\n考證：〔【爾雅·釋器】杻謂之桎，械謂之梏。〕　謹按所引出博雅不出爾雅。今照原文爾雅釋器改博雅釋室。桎改梏。梏改桎。〔【左傳·襄六年】子蕩以弓梏華氏于朝。〕　謹照原文華氏改華弱。"}