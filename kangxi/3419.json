{"拼音": "zǐ", "部首": "口", "笔画数": "9", "Unicode": "5470", "page": "182", "volume": "【丑集上】【口字部】", "notes": "\n\n【唐韻】將此切【集韻】【韻會】蔣氏切，𠀤音紫。【說文】苛也。　\n\n又【玉篇】口毀也。【正韻】通作訾。　\n\n又【爾雅·釋詁】呰已，此也。【註】呰，已，皆方俗異語。【疏】呰已與此，皆音相近，故得爲此也。　又弱也。【史記·貨殖傳】地勢饒食，無饑饉之患，以故呰窳。【註】徐廣曰：呰窳，苟且惰嬾之謂也。應劭曰：呰，弱也。　\n\n又【集韻】才支切，音疵。亦苛也。　又瑕也。【前漢·敘傳】閹尹之呰，穢我明德。【註】呰與疵同。【集韻】或作啙。　\n\n又【韻會】卽移切，音貲。此也。　\n\n又【集韻】資昔切，音積。義同。　又思計切。與些同。語辭。　又四箇切，娑去聲。亦與些同。"}