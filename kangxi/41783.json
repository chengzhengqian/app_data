{"拼音": "diāo", "部首": "隹", "笔画数": "16", "Unicode": "96D5", "page": "1367", "volume": "【戌集中】【隹字部】", "notes": "\r\n\r\n【唐韻】都僚切【集韻】【韻會】【正韻】丁聊切，𠀤音貂。【說文】鷻也。从隹周聲。【玉篇】鷲也。能食草。【禽經】雕以周之。【埤雅】雕，似鹰而大，黑色，俗呼皁雕。一名𪆃，其飛丄薄雲漢。今大雕翱翔水上，扇魚令出，沸波攫而食之。一名沸河。【史記·李廣傳】生得一人，果匈奴射雕者也。　\n\r\n又【荀子·議兵篇】雕雕焉縣貴爵重賞於其前。【註】雕雕，章明之貌。　\n\r\n又【爾雅·釋器】玉謂之雕。【又】雕謂之琢。【孟子】必使玉人雕琢之。【埤雅】雕之義，出於雕鶚之雕，雕性刻制故也。　又官名。【周禮·冬官考工記】雕人。　又雕題，國名。【禮·王制】雕題交阯。【註】雕文，謂刻其肌，以丹靑涅之也。　又人名。【前漢·功臣表】常樂侯稠雕。　又姓。【前漢·武帝功臣表】臧馬康侯雕延年。又複姓。【論語】子使漆雕開仕。　【集韻】或作鵰。"}