{"拼音": "é", "部首": "言", "笔画数": "6", "Unicode": "8BB9", "page": "1149", "volume": "【酉集上】【言字部】", "notes": "\r\n\r\n【廣韻】五禾切【集韻】【韻會】【正韻】吾禾切，𠀤音囮。【玉篇】與譌同。僞也，謬也，舛也。【詩·小雅】民之訛言，寧莫之懲。【傳】訛，僞也。【說文】【宋書·五行志】引《詩》𠀤作譌言。　\n\r\n又【爾雅·釋詁】言也。【註】世以妖言爲訛。【前漢·翟方進傳】民人訛謠。【吳志·孫皓傳】妖訛橫興。　\n\r\n又【爾雅·釋言】化也。【書·堯典】平秩南訛。【傳】訛，化也。【史記·五帝紀】作南譌。【索隱】作南爲，謂所當爲之事也。【讀書通】又通作僞。【前漢·王莽傳】毎縣則薅，以勸南僞。【師古註】僞，讀曰訛。化也。　\n\r\n又【爾雅·釋詁】動也。【詩·小雅】或寢或訛。【傳】訛，動也。【韓詩】作譌。覺也。　\n\r\n又【集韻】通作吪。【詩·王風】尚寐無吪。【傳】吪，亦動也。本亦作訛。　又獸名。【神異經】西南荒中出訛獸，狀若兔，人面，能言，常欺人，言東而西，言惡而善。肉美，食之言不眞。一名誕。　又蛇名。【埤雅】恩平郡譜，蛇謂之訛。　又火名。【柳宗元·述舊言懷詩】訛火亟生煆。【註】野火也。【山海經】作譌火。　又姓。【唐書·南蠻傳】巂州新安城旁有六姓蠻，三曰訛蠻。【宋史·眞宗紀】夏國監軍訛勃囉。　\n\r\n又【集韻】牛何切，音莪。亦動也。"}