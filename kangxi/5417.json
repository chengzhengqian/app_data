{"拼音": "hú", "部首": "士", "笔画数": "11", "Unicode": "58F7", "page": "243", "volume": "【丑集中】【士字部】", "notes": "\n\n〔古文〕𠻭【廣韻】戸吳切【集韻】【韻會】【正韻】洪孤切，𠀤音胡。夏商曰尊彝，周制用壷，有方圜之異。【儀禮·燕禮】卿大夫用方，直方爲義也。士旅食用圜，順命爲宜也。【左傳·昭十五年】晉荀躒如周葬𥠇后，除喪以文伯宴，樽以魯壷。　又官名。【周禮·夏官】挈壷氏掌挈壷以令軍井，凡軍事，懸壷以序聚𣟄。　\n\n又【禮·投壷註】諸侯卿大夫士皆用之。　又唾壷。【晉書·王敦傳】敦酒後輒詠魏武樂府，以如意擊唾壷爲節。　又壷蘆，瓜屬，俗作葫。【詩·豳風】八月斷壷。【鶡冠子·學問篇】一壷千金。　又地名。壷關，在上黨，古黎侯國。【前漢·武五子傳】壷關三老茂上書。又壷頭，在崇陽縣北。【後漢·馬援傳】援征五溪蠻，至下巂，卒于壷頭，卽此。【禮·檀弓】戰于臺駘。【註】臺當作壷。　又山名。壷口山，在河東猗氏。【書·禹貢】旣載壷口。又三壷。【王子年·拾遺記】東海中三山，一方壷，則方丈也，二蓬壷，則蓬萊也，三瀛壷，則瀛州也。　又姓。晉大夫采邑，因爲氏，見【統譜】。又壷丘，複姓。　又叶呼古切，音虎。【宋玉·招魂】幸而得脫，其外曠宇些。赤蟻若象，元蠭若壷些。　又叶羊洳切，音預。【魏·邯鄲淳·投壷賦】敬不可久，禮成于𩜈，乃設大射，否則投壷。　【說文】昆吾圜器也。【徐曰】昆吾，紂臣，作瓦器。"}