{"拼音": "tè", "部首": "牛", "笔画数": "10", "Unicode": "7279", "page": "700", "volume": "【巳集下】【牛字部】", "notes": "\n\n【唐韻】徒得切【集韻】【韻會】【正韻】敵得切，𠀤音棏。【說文】朴特，牛父也。【玉篇】牡牛也。【書·舜典】格于藝祖，用特。【傳】特，一牛也。【禮·郊特牲註】郊者，祭天之名。用一牛，故曰特牲。　\n\n又【禮·內則】庶人特豚，士特豕。　\n\n又【詩·魏風】胡瞻爾庭有懸特兮。【傳】獸三歲曰特。　\n\n又【爾雅·釋獸】豕生，三豵，二師，一特。　又牡馬亦曰特。【廣韻】特，雄也。【周禮·夏官·校人】凡馬，特居四之一。【註】三牝一牡。【又】頒馬攻特。【註】攻特，謂騬之。　\n\n又【詩·鄘風】髧彼兩髦，實維我特。【傳】特，匹也。\n\n又【小雅】不思舊姻，求爾新特。【傳】新特，外昏也。　\n\n又【韻會】挺立曰特。【詩·秦風】維此奄息，百夫之特。【箋】百夫之中最雄俊也。\n\n又【小雅】瞻彼阪田，有菀其特。【箋】菀然茂特之苗。【禮·聘儀】珪璋特達。\n\n又【儒行】特立獨行。　\n\n又【禮·服問】輕者包，重者特。【註】特其葛不變之也。　\n\n又【周禮·夏官·司士】孤卿特揖。【註】特揖，一一揖之。　\n\n又【爾雅·釋水】士特舟。【註】單船。　\n\n又【韻會】但也。【史記·秦始皇紀】博士雖七十人，特備員弗用。　\n\n又【廣韻】亦姓。左傳，晉大夫特宮。　【玉篇】或作犆。【集韻】或作𤙰。◎按廣韻。𤙰與特音同義別，與集韻異。詳後𤙰字註。\n\n考證：〔【詩·小雅】瞻彼阪田，有菀其特。【箋】菀然茂特之田。〕　謹照原文茂特之田，田改苗。"}