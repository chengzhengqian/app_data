{"拼音": "xiàng", "部首": "口", "笔画数": "6", "Unicode": "5411", "page": "176", "volume": "【丑集上】【口字部】", "notes": "\n\n【唐韻】【集韻】【韻會】【正韻】𠀤許亮切，音蠁。【說文】北出牖也。从宀从口。【註】牖所以通人气，故从口。【玉篇】窻也。【詩·豳風】塞向墐戸。【傳】北出牖也。【疏】士虞禮註云：嚮、牖一名也。北爲寒之備，不塞南窻，故云北出牖也。【廣韻】嚮與向通用。【集韻】亦作𤖽。【正韻】亦作鄕。【禮·明堂位】刮楹達鄕。◎按明堂位註，鄕謂夾戸窻也。每室八窻，爲四達，則凡牖皆名鄕，不獨北出牖矣。　\n\n又【廣韻】對也。【戰國策】西向事秦。【莊子·秋水篇】望洋向若而嘆。　又或作嚮。【易·說卦】嚮明而治。　亦作鄕。【禮·明堂位】南鄕而立。　\n\n又【集韻】趣也。　\n\n又【韻會】救也。　又昔也。【莊子·寓言篇】若向也俯，而今也仰。　亦通作鄕。【論語】鄕也，吾見於夫子而問知。　\n\n又【廣韻】【集韻】【韻會】【正韻】𠀤式亮切，音餉。【廣韻】姓也。【左傳·成五年】諸侯謀復會宋公，使向爲人辭以子靈之難。【釋文】向，舒亮反。　\n\n又【玉篇】地名。【詩·小雅】皇父孔聖，作都于向。【註】向在東都畿內，今孟州河陽縣。【左傳·隱十一年】王與鄭人向。【註】軹縣西有地，名向上。【襄十一年】諸侯會于北林師于向。【註】在𩒛川長社縣東北。【後漢·郡國志】𩒛川郡有向鄕。　\n\n又【集韻】國名。【春秋·隱二年】莒人入向。【註】向，小國也，譙國龍亢縣東南有向城。【史記·褚少孫補三皇紀】怡向申莒，皆姜姓之後，漢爲縣。【前漢·地理志】沛郡向縣。【註】向，故國，姜姓，炎帝後。　\n\n又【集韻】【正韻】𠀤許兩切，音嚮。【集韻】人字。【左傳·襄十一年】晉侯使叔肸告于諸侯。【註】叔肸，叔向也。【釋文】向，許文反。【前漢·𠛬法志】作叔嚮，顏師古：音許兩反。　\n\n又【正韻】古文嚮字。註詳十六畫。\n\n考證：〔【左傳·襄十一年】晉侯使叔肹告于諸侯。【註】叔肹，叔向也。〕　謹照原文兩肹字𠀤改肸。"}