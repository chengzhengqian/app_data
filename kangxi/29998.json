{"拼音": "sè,shǎi", "部首": "色", "笔画数": "6", "Unicode": "8272", "page": "1014", "volume": "【未集下】【色字部】", "notes": "\r\n\r\n〔古文〕𢒸【廣韻】所力切【集韻】【韻會】殺測切，𠀤音嗇。【說文】顏氣也。人之憂喜，皆著於顏，故謂色爲顏氣。【禮·玉藻】色容莊。【汲冢周書】喜色油然以出，怒色厲然以侮，欲色嫗然以愉，懼色薄然以下，憂悲之色瞿然以靜。【後漢·嚴光傳】帝思其賢，乃令以物色訪之。【註】以形貌求之也。　又采色。【書·臯陶謨】以五采彰施于五色。【註】五色，靑黃赤白黑也。【左傳·桓二年】五色比象，昭其物也。　又色慾。【書·五子之歌】內作色荒。【傳】色，女色。【禮·坊記】諸侯不下漁色，故君子遠色，以爲民紀。　又物景亦曰色。【莊子·盜跖篇】車馬有行色。【潘岳·關中詩】重圍克解，危城載色。豈曰無過，功亦不測。【註】載色，猶言有生氣起色也。　\n\r\n又【公羊傳·哀六年】色然而駭。【註】驚貌。　\n\r\n又【詩·魯頌】載色載笑。【傳】色，溫潤也。　\n\r\n又【戰國策】怒於室者色於市。【註】色，作色也。　又祕色。【高齋漫錄】世言祕色，磁器。錢氏有國時，越州燒進爲供奉之物，臣庶不得用，故云祕色。　\n\r\n又【博雅】色，縫也。"}