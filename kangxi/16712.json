{"拼音": "chún,dùn,tún,zhuàn", "部首": "水", "笔画数": "7", "Unicode": "6C8C", "page": "610", "volume": "【巳集上】【水字部】", "notes": "\n\n【廣韻】徒損切【集韻】杜本切【正韻】徒本切，𠀤音囤。混沌，元氣未判也。亦作渾沌。【揚子·太𤣥經】渾沌無端，莫見其根。　又不開通之貌。【莊子·應帝王】中央之帝爲渾沌。【註】渾沌，無孔竅也。　又渾沌，四兇之一。卽讙兜也。本獸名。【神異經】崑崙有惡獸，名曰渾沌。　\n\n又【廣韻】【集韻】𠀤徒渾切，音屯。水勢也。【枚乗·七發】沌沌混混，狀如奔馬。【註】波相隨貌。　\n\n又【博雅】混混沌沌，轉也。【孫子·兵勢篇】渾渾沌沌，形圓而不可敗。　\n\n又【集韻】殊倫切，音淳。與純同。粹也。　又都困切，音頓。與忳同。愚貌。【老子·道德經】忳忳兮。或作沌。　又柱兗切，音篆。水名。在江夏。【水經注】涉水，又逕沌水，口水，南通縣之太白湖，湖水東南通江，又謂之沌口。又有沌陽縣，處沌水之陽，故名。"}