{"拼音": "zhǒu", "部首": "肉", "笔画数": "7", "Unicode": "8098", "page": "974", "volume": "【未集下】【肉字部】", "notes": "\r\n\r\n【唐韻】【集韻】陟柳切【韻會】陟肘切【正韻】止酉切，𠀤音帚。【說文】臂節也。从𠕎从寸。寸，手寸口也。【徐曰】寸口，手腕動脈處也。【詩·小雅·如矢斯棘箋】如人挾弓矢，戟其肘。【禮·玉藻】袂可以回肘。\n\r\n又【深衣】袼之高下，可以運肘。【左傳·成二年】張侯曰：自始合，而矢貫余手及肘。　\n\r\n又【釋名】肘，注也。可隱注也。　\n\r\n又【正字通】爲人捉其肘而留之，亦曰肘。【後漢·孔融傳】欲命駕，數數被肘。【杜甫·遭田家泥飮美嚴中丞詩】久客惜人情，如何拒鄰叟。高聲索果栗，欲起時被肘。　又書名。【前漢·藝文志】彊弩將軍王圍肘法五卷。【抱朴子·地眞卷】崔文子肘後經。　\n\r\n又【韻會】一曰一肘二尺，一曰一尺五寸爲一肘，四肘爲一弓，三百弓爲一里。　【集韻】或作䏔。通作𦡴。"}