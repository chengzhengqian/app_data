{"拼音": "bì,pí", "部首": "衣", "笔画数": "13", "Unicode": "88E8", "page": "1118", "volume": "【申集下】【衣字部】", "notes": "\r\n\r\n【唐韻】府移切【集韻】【韻會】賔彌切，𠀤音𤰞。【說文】接益也。【徐曰】若衣之接益也。　\n\r\n又【韻會】與也，附也。　\n\r\n又【廣韻】補也。【晉語】所以紀綱齊國，裨輔先君而成霸者也。　\n\r\n又【廣韻】符支切【集韻】頻彌切，𠀤音𦜉。【正韻】裨冕。【禮·玉藻】諸侯𤣥端以祭，裨冕以朝。【荀子·富國篇】大夫裨冕。【楊倞註】天子六服，大裘爲上，其餘爲裨。裨之爲言𤰞也。　又裨襦。【博雅】作襦，謂之裨襦。　又輔也。【前漢·項籍傳】梁爲會稽將，籍爲裨將。【註】裨，相輔助也。　又小也。【史記·衞靑傳】得右賢裨王十餘人。【註】裨王，小王也。\n\r\n又【孟子·荀卿列傳】於是有裨海環之。【註】裨海，小海也。　又邑名。【左傳·文十六年】裨鯈魚人實逐之。【註】裨，庸邑。　又姓。【通志·氏族略】鄭大夫裨諶、裨竈。\n\r\n又【姓苑】今宣州有裨氏。"}