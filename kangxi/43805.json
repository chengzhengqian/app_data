{"拼音": "chì,shì", "部首": "食", "笔画数": "12", "Unicode": "98ED", "page": "1417", "volume": "【戌集下】【食字部】", "notes": "\r\n\r\n【廣韻】恥力切【集韻】【韻會】蓄力切，𠀤音敕。【說文】致堅也。【玉篇】謹貌。【禮·樂記】再始以著往，復亂以飭歸。【註】再擊鼓以明其進，復擊鐃以謹其退也。　又修治。【易·雜卦】蠱則飭也。　又勤也。【周禮·天官·大宰】百工飭化八材。【疏】飭，勤也。\n\r\n又【冬官·考工記】飭力以長地財，謂之農夫。　\n\r\n又【廣韻】整備也。【詩·小雅】戎車旣飭。【傳】飭，正也。【禮·月令】仲冬飭死事。【註】誓戒六軍，厲必死之志也。【前漢·武帝紀】飭躬齋戒。　又與敕同。命令也。【齊語】飭其子弟，相語以事。【前漢·張敞傳】明飭長吏守丞。　【集韻】或作飾。\n\r\n考證：〔【周禮·天官·大宰】百工飭化八材。【註】飭，勤也。〕　謹照原文註改疏。〔【詩·小雅】我車旣飭。【註】飭，正也。〕　謹照原文我車改戎車。註改傳。"}