{"拼音": "wēi", "部首": "阜", "笔画数": "11", "Unicode": "9688", "page": "1357", "volume": "【戌集中】【阜字部】", "notes": "\r\n\r\n【唐韻】烏恢切【集韻】【韻會】烏回切【正韻】烏魁切，𠀤音煨。【說文】水曲也。【爾雅·釋地】隩隈。【疏】隩一名隈也。隈卽厓內深隩之處也。【又】厓內爲隩，外爲隈。【疏】厓內近水爲隩，其外爲輷。隈，當作輷，傳寫誤也。【左傳·僖二十五年】秦人過析隈。【註】析，楚邑。隈，隱藪之處。【管子·形勢篇】大山之隈，奚有於深。【楚辭·天問】隅隈多有，誰知其數。【淮南子·原道訓】舜釣於河濵朞年，而漁者爭處湍瀨，以曲隈深潭相予。　\n\r\n又【正字通】弓之曲處曰隈。【儀禮·大射儀】大射正執弓，以袂順左右隈。【註】隈，弓淵也。　\n\r\n又【廣韻】【集韻】𠀤烏繢切，音㕈。【廣韻】隩隈。【集韻】或作𨸰。【篇海】別作𨺯。"}