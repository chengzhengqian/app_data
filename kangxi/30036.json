{"拼音": "yì", "部首": "艸", "笔画数": "4", "Unicode": "827A", "page": "1065", "volume": "【申集上】【艸字部】", "notes": "\r\n\r\n〔古文〕秇【唐韻】魚祭切【韻會】倪祭切，𠀤音蓺。才能也。【禮·禮運】月以爲量，故功有藝也。【註】藝猶才也。　\n\r\n又【周禮·天官·宮正】會其什伍，而敎之道藝。【註】藝謂禮、樂、射、御、書、數。　\n\r\n又【書·舜典】歸，格于藝祖。【傳】告至文祖之廟。藝，文也。\n\r\n又【王延壽·魯靈光殿賦】觀藝於魯。【註】六經也。　\n\r\n又【左傳·文六年】陳之藝極。【註】藝，準也。【司馬相如·上林賦】藝殪仆。【註】所射準的爲藝。　\n\r\n又【家語】合諸侯而藝貢事禮也。【註】藝，分別貢獻之事也。　\n\r\n又【晉語】貪欲無藝。【註】藝，極也。　又姓。【通志·氏族略】有藝氏。　又與蓺通。【韻會】種也。【書·禹貢】蒙羽其藝。【傳】兩山巳可種藝。【孟子】樹藝五穀。　\n\r\n又【韻補】五結切，叶音臬。【丘遲·思賢賦】備百行之高致，談九流之洪藝。諒可雜而非染，跡每同而常別。\n\r\n考證：〔【書·舜典】歸格于藝祖。【傳】告止文祖之廟。〕　謹照原文告止改告至。"}