{"拼音": "zhì", "部首": "刀", "笔画数": "8", "Unicode": "5236", "page": "139", "volume": "【子集下】【刀字部】", "notes": "\n\n〔古文〕𠜔𠝦𠝁𠛐【唐韻】【集韻】【韻會】【正韻】𠀤征例切，音製。【說文】裁也。\n\n又【增韻】正也，御也，檢也，造也。\n\n又【廣韻】禁制也。\n\n又【前漢·高帝紀】太后臨朝稱制。【註】師古曰：天子之言曰制書，謂爲制度之命也。又成法曰制。【左傳·隱元年】今京不度，非制也。\n\n又【禮·曲禮】士死制。【註】制謂君命，士受命致死也。\n\n又【禮·禮器】大廟之內敬矣，君親制祭。【註】朝踐進血之時，君自斷制牲肝，洗于鬱鬯，祭神于室也。又邑名。【左傳·隱元年】制，巖邑也。又叶音哲。【崔駰·達旨】隂陽始分，天地初制。皇綱云敘，帝紀乃設。\n\n又【韻會】浙或作制。江名，在東陽。【莊子·外物篇】自制河以東。"}