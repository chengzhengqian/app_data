{"拼音": "cún", "部首": "子", "笔画数": "6", "Unicode": "5B58", "page": "278", "volume": "【寅集上】【子字部】", "notes": "\n\n〔古文〕𠩯【唐韻】【集韻】【韻會】【正韻】𠀤徂尊切，音蹲。【爾雅·釋詁】存，在也，察也。【疏】書舜典，在璿璣玉衡，以齊七政。存卽在也。【易·繫辭】成性存存。【孟子】操則存，舍則亡。【禮·祭義】致愛則存。【註】孝子致極愛親之心，則若親之存也。　\n\n又【說文】恤問也。【禮·王制】八十月告存。【集說】告猶問也，君每月使人致膳，告問存否也。\n\n又【月令】養幼少，存諸孤。　又省也。【周禮·天官】大喪存奠彝。【註】欲見其所奠彝朝夕存省之意也。　又叶昨先切，音前。【楚辭·遠遊】壹氣孔神兮，於中夜存。虛以待之兮，無爲之先。　又叶匠鄰切，音秦。【揚雄·解嘲】得士者富，失士者貧。矯翼厲翮，恣意所存。　【說文】从子才聲。俗作存。\n\n考證：〔【禮·王制】年八十，月告存。【註】〕　謹照原文改八十月告存。註改集說。"}