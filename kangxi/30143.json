{"拼音": "yá", "部首": "艸", "笔画数": "7", "Unicode": "82BD", "page": "1021", "volume": "【申集上】【艸字部】", "notes": "\r\n\r\n【唐韻】五加切【集韻】【韻會】【正韻】牛加切，𠀤音衙。【說文】萌芽也。【禮·月令】是月也，安萌芽。【呂氏春秋】萌芽始震，凝寒不形。【關尹子·四符篇】核芽相生。　\n\r\n又【博雅】始也。【參同契】隂陽之始，𤣥合黃芽。　\n\r\n又【韻補】牛何切，音俄。【白居易·種桃歌】食桃種桃核，一年核生芽。去春已稀少，今春漸無多。　又訛乎切，音吾。【揚雄·徐州箴】禍如丘山，本在萌芽。牧臣司徐，敢告僕夫。【唐韻古音】按《月令》《參同契》等書古音俱讀如吾，至《晉書》童謠，草木萌芽殺長沙，則轉爲今音矣。"}