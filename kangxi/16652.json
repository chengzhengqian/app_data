{"拼音": "fán,fàn,fěng", "部首": "水", "笔画数": "5", "Unicode": "6C3E", "page": "603", "volume": "【巳集上】【水字部】", "notes": "\n\n【唐韻】【集韻】【韻會】𠀤孚梵切，音汎。水延漫也。【孟子】氾濫於中國。【前漢·武帝紀】河水决濮陽，氾郡十六。　\n\n又【玉篇】普博也。【禮·少儀】氾埽曰埽。【疏】氾，廣也。大賔來，主人宜廣埽之。\n\n又【郊特牲】氾埽反道。　又與汎同。【左傳·襄二十八年】慶封氾祭。【杜註】氾祭，遠散所祭。【正義曰】論語，汎愛衆。汎是寬博之語，故知氾祭爲遠散所祭，言其不共也。　又不定之辭。【楚辭·卜居】將氾氾若水中之鳧。【前漢·賈誼傳】氾乎若不繫之舟。　又搖動貌。【楚辭·招魂】光風轉蕙，氾崇蘭些。　又水名。【水經注】河水東北出于定陶縣，北屈左合氾水。【前漢·高祖紀】漢王卽皇帝位于氾水之陽。【註】張晏曰：在濟隂界，取其汎愛弘大而潤下也。師古曰：據叔孫通傳曰，爲皇帝於定陶，則此水在濟隂是也。音敷劒反。【史記·索隱】音似，非。音似者，乃汜水，在成臯。詳三畫汜字註。　\n\n又【揚子·方言】氾，洿也。自關而東或曰洼，或曰氾，音汎。　\n\n又【廣韻】【集韻】【正韻】𠀤符咸切，音凡。地名。【左傳·襄二十四年】王出適鄭處于氾。【杜註】鄭南氾也。【正義曰】南氾在襄城縣南，東氾在滎陽中牟縣南。\n\n又【襄二十六年】楚伐鄭，涉氾而歸。【正義曰】氾是地名，非水名，是於氾地涉水耳。　又國名。　又姓。【廣韻】出敦煌濟北。皇甫謐曰：本凡氏，遭秦亂，避地於氾水，因攺焉。漢有氾勝之，晉有氾毓。又叶孚絢切，音現。【陸機·文賦】闕太羹之遺味，同朱弦之淸氾。雖一唱而三歎，固旣雅而不豔。　从㔾，與从巳別。"}