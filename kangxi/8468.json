{"拼音": "shì", "部首": "巾", "笔画数": "5", "Unicode": "5E02", "page": "328", "volume": "【寅集中】【巾字部】", "notes": "\n\n【唐韻】時止切【正韻】上止切，𠀤音恃。【說文】買賣所之也。【風俗通】市，恃也。養贍老小，恃以不匱也。【古史考】神農作市。【易·繫辭】日中爲市，致天下之民，聚天下之貨，交易而退，各得其所。【周禮·地官】五十里有市。【又】大市，日昃而市，百旅爲主。朝市朝時而市，商賈爲主。夕市夕時而市，販夫販婦爲主。【註】市，雜聚之處。\n\n又【冬官·考工記】面朝后市。【史記·平準書註】師古曰：古未有市，若朝聚井汲，便將貨物於井邊貨賣，曰市井。【漢宮闕疏】長安立九市。【張衡·西都賦】廓辟九市，通闤帶闠。　\n\n又【廣韻】買也。【爾雅·釋詁】貿賈，市也。【疏】謂市買賣物也。【論語】沽酒市脯。　\n\n又【管子·侈靡篇】市也者，勸也。勸者，所以起本。　又天市，市樓，軍市，𠀤星名。【史記·天官書】房心東北曲十二星曰旗，旗中四星曰天市，市中六星曰市樓。【正義】天市二十二星，主國市聚交易之所。一曰天旗。【前漢·天文志】軍市十三星，在參東南，天軍貿易之市。　又縣名。【前漢·地理志】新市縣，屬鉅鹿郡。　又司市，官名。【周禮·地官·司市】掌市之治敎政𠛬，量度禁令。【註】市官之長。\n\n考證：〔【周禮·地官】大市，日昃而市，百姓爲主。〕　謹照原文姓改旅。"}