{"拼音": "wù", "部首": "牛", "笔画数": "8", "Unicode": "7269", "page": "699", "volume": "【巳集下】【牛字部】", "notes": "\n\n【唐韻】文弗切【集韻】【韻會】【正韻】文拂切，𠀤音勿。【說文】萬物也。牛爲大物。天地之數，起於牽牛，故从牛。勿聲。【玉篇】凡生天地之閒，皆謂物也。【易·乾卦】品物流形。\n\n又【无妄】先王以茂對時，育萬物。【周禮·天官·大宰】九貢，九曰物貢。【註】物貢，雜物，魚鹽橘柚。　\n\n又【玉篇】事也。【易·家人】君子以言有物，而行有恆。【疏】物，事也。【禮·哀公問】敢問何謂成身，孔子對曰：不過乎物。【註】物，猶事也。【周禮·地官·大司徒】以鄕三物敎萬民，而賔興之。　\n\n又【詩·小雅】比物四驪。【傳】物，毛物也。【又】三十維物，爾牲則具。【周禮·春官·雞人】掌共雞牲，辨其物。【註】謂毛色也。\n\n又【夏官·校人】凡軍事，物馬而頒之。【疏】物卽是色。【楚語】毛以示物。　\n\n又【周禮·地官·卝人】若以時取之，則物其地，圖而授之。【註】物地，占其形色，知鹹淡也。草人，以物地相其宜而爲之種。【左傳·昭三十二年】物土方。【註】物，相也，相取土之方面。　\n\n又【玉篇】類也。【左傳·桓六年】丁卯，子同生。公曰：是其生也，與吾同物。【註】物，類也。謂同日。　\n\n又【周禮·天官·酒正】辨三酒之物。【疏】物者，財也。以三酒所成有時，故豫給財，令作之也。　\n\n又【周禮·地官·司門】幾出入不物者。【註】不物，衣服視占不與衆同，及所操物不如品式者。　\n\n又【周語】神之見也，不過其物。【註】物，物數也。　\n\n又【廣韻】旗名。【周禮·春官·司常】雜帛爲物。　又叶去聲。【唐韻正】符沸反。【揚子·太玄經】人人物物，各由厥彙。【阮籍·東平賦】及至分之國邑，樹之表物，四時儀其象，隂陽暢其氣。　又叶微律切。【班固·東都賦】指顧倏忽，獲車己實。樂不極盤，殺不盡物。又叶微月切。【蘇軾·四達齋銘】孰如此閒，空洞無物。戸牖盍開，廓焉四達。達，陀悅切。\n\n考證：〔【周禮·春官·雞人】掌共雞牲，辦其物。〕　謹照原文 辦改辨。〔【班固·東都賦】義不極盤，殺不盡物。〕　謹照原文義改樂。"}