{"拼音": "sháo,zhuó", "部首": "勹", "笔画数": "3", "Unicode": "52FA", "page": "150", "volume": "【子集下】【勹字部】", "notes": "\n\n【唐韻】之灼切【集韻】【韻會】【正韻】職略切，𠀤音灼。【說文】挹取也。象形，中有實。【徐曰】按禮記，一勺水之多，言少也。\n\n又【廣韻】周公樂名。【儀禮·燕禮】若舞則勺。【註】勺，頌篇告成，大武之樂歌也。【前漢·禮樂志】周公作勺，言能勺先祖之道也。【集韻】或作汋。又通作酌。【前漢·禮樂志郊祀歌】勺椒漿。【註】師古曰：勺，讀曰酌。\n\n又【唐韻】市若切【集韻】實若切【韻會】是若切【正韻】裳灼切，𠀤音芍。【周禮·冬官考工記】梓人爲飮器，勺一升。【註】勺，尊升也。【儀禮·士冠禮】勺觶角柶。【註】勺，所以㪺酒也。【玉篇】亦作杓。\n\n又【韻會】長勺，魯地名。勺字原刻从一不从丶。"}