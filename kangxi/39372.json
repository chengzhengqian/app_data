{"拼音": "zhuó", "部首": "酉", "笔画数": "10", "Unicode": "914C", "page": "1280", "volume": "【酉集下】【酉字部】", "notes": "\r\n\r\n【唐韻】之若切【集韻】【韻會】【正韻】職略切，𠀤音灼。【說文】盛酒行觴也。【詩·周南】我姑酌彼金罍。【禮·郊特牲】縮酌用茅。【註】酌，猶斟也。酒已泲，則斟之，以實尊彝。【前漢·蓋寬饒傳】無多酌我，我乃酒狂。【班固·西都賦】騰酒車以斟酌。　\n\r\n又【博雅】酌，漱也。【又】益也。　\n\r\n又【禮·曲禮】酒曰淸酌。【博雅】淸酌，酒也。　又取善而行曰酌。【左傳·成六年】子爲大政，將酌於民者也。【註】酌取民心，以爲政。【禮·坊記】上酌民言，則下天上施。【註】酌，猶取也。　又參酌也。【周語】而後王斟酌焉。【前漢·敘傳】斟酌六經，放易象論。　又地名。【史記·建元以來王子侯者年表】平酌侯葘川懿王子。【註】志屬北海。　\n\r\n又【正字通】武王樂歌，周頌於鑠王師之篇名。酌，亦省作勺。【禮·內則】十三舞勺。【註】勺與酌同。　\n\r\n又【集韻】實若切，音杓。挹也。【左傳·成十四年】不內酌飮。【釋文】酌，市略反，亦讀章略反。\n\r\n考證：〔【禮·曲禮】酒曰酒酌。〕　謹照原文酒酌改淸酌。〔【禮·孔子閒居】上酌民言，則下天上施。〕　謹按所引出坊記，今照改禮坊記。〔【周語】後王斟酌焉。〕　謹照原文後字上增而字。〔【史記·建元以來王子侯者年表】平酌侯葘川懿王子。【註】屬北海。〕　謹照原文屬字上增志字。"}