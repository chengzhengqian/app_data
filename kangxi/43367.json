{"拼音": "diān", "部首": "頁", "笔画数": "19", "Unicode": "985A", "page": "1408", "volume": "【戌集下】【頁字部】", "notes": "\r\n\r\n【唐韻】都年切【集韻】【韻會】【正韻】多年切，𠀤音𠫉。【說文】頂也。【爾雅·釋言】顚，頂也。【疏】謂頭上也。【詩·秦風】有馬白顚。【傳】白顚，的顙也。【疏】額有白毛，今之戴星馬也。　\n\r\n又【玉篇】山頂曰顚。【蘇軾·琴操】山有時而童顚。　又本末曰顚末。【陸機·文賦】如失機而後會，恆操末以續顚。【註】言先後失序也。　\n\r\n又【小爾雅】殞也。【釋名】倒也。【書·微子】告予顚隮。【疏】謂從上而隕。【莊子·人閒世】形就而入，且爲顚爲滅。【郭註】若遂與同，則是顚危而不扶持。【正字通】別作傎。　又與癲同。狂也。【唐書·張旭傳】旭大醉，呼叫狂走，以頭濡墨而書，世號張顚。　又地名。【左傳·僖二年】冀爲不道，入自顚軨。伐鄍三門。杜註：河東大陽縣東北有顚軨阪。　又縣名。與滇同。【司馬相如·上林賦】文成顚歌。【註】文穎曰：文成，遼西縣名。顚，益州顚縣。其人能作西南夷歌。顚，卽滇字。　又專一也。【莊子·馬蹄篇】至德之世，其行塡塡，其視顚顚。【陸德明·音義】顚顚，丁田反。崔云：專一也。　又姓。晉有顚頡。見【左傳】。　又人名。【書·君奭】有若泰顚。　\n\r\n又【集韻】亭年切，音田。顚顚，憂思貌。【禮·玉藻】喪容纍纍，色容顚顚。【註】憂思貌也。【釋文】顚字又作㒹，音田。又丁年反。　又與闐通。【禮·玉藻】盛氣顚實揚休。【註】顚，讀爲闐。【疏】顚，塞也。【釋文】闐音田。　\n\r\n又【集韻】典因切。亦頂也。【司馬相如·上林賦】長嘯哀鳴，翩幡互經。夭蟜枝格，偃蹇杪顚。　\n\r\n又【廣韻】他甸切，瑱去聲。與瑱同。　【集韻】亦作𦗁。\n\r\n考證：〔【左傳·僖二年】冀爲不道入自顚軨。【註】虞地。【後漢·郡國志】河東郡大陽有顚軨阪。〕　謹按杜註無虞地二字。今据左傳原文於入自顚軨下增伐鄍三門。下照杜註原文改杜註河東大陽縣東北有顚軨阪。〔又縣名，與滇同。【司馬相如·子虚賦】文成顚歌。註女穎曰文成。遼西縣名。〕 謹照原文子虚賦改上林賦。女穎改文穎。〔【莊子】其字顚顚。〕 謹照原文其字改其視。〔【上林賦】夭嬌枝格，偃蹇杪顚。〕謹照原文夭嬌改夭蟜。"}