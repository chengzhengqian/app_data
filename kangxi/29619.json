{"拼音": "jiù", "部首": "臼", "笔画数": "13", "Unicode": "8205", "page": "1004", "volume": "【未集下】【臼字部】", "notes": "\r\n\r\n【廣韻】其久切【集韻】【韻會】【正韻】巨九切，𠀤音臼。【爾雅·釋親】母之晜弟爲舅，母之從父晜弟爲從舅。【詩·秦風】我送舅氏，曰至渭陽。\n\r\n又【大雅】王之元舅，文武是憲。　\n\r\n又【爾雅·釋親】婦稱夫之父曰舅，稱夫之母曰姑。【禮·內則】婦事舅姑，如事父母。　\n\r\n又【爾雅·釋親】妻之父爲外舅。　又姓。【姓譜】晉大夫舅犯之後。　又通作咎。【儀禮·士昏禮註】古文舅皆作咎。【𥡆天子傳】咎氏。【郭璞註】咎猶舅也。　\n\r\n又【韻補】叶暨几切，音麂。【前漢·敘傳】遭成之逸，政自諸舅。陽平作威，誅加卿宰。宰，獎里切。\n\r\n又【易林】潔身白齒，衰老復起。多孫衆子，宜利姑舅。　又叶跽許切，音矩。【韓愈·元和聖德詩】皇帝曰吁，伯父叔舅。各安爾位，訓厥甿畮。畮音姥。"}