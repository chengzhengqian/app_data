{"拼音": "chǐ,yí,yì", "部首": "禾", "笔画数": "11", "Unicode": "79FB", "page": "853", "volume": "【午集下】【禾字部】", "notes": "\r\n\r\n【唐韻】弋支切【集韻】【韻會】余支切【正韻】延知切，𠀤音匜。【說文】禾相倚移也。【六書故】移秧也。凡種稻先苗之後移之。　\n\r\n又【說文】一曰禾名。　又遷也。【韻會】今遷徙之迻借作移。【書·多士】移爾遐逖。　\n\r\n又【廣韻】易也，延也。【博雅】轉也。【書·畢命】世變風移。【禮·大傳】絕族無移服。【疏】在旁而及曰移。言不延移及之。\n\r\n又【玉藻】疾趨則欲發，而手足毋移。【疏】移謂靡匜搖動也。　\n\r\n又【廣韻】遺也。【博雅】移，脫遺也。　又官曹公府不相臨敬，則爲移書箋表之類也。【前漢·公孫弘傳】弘乃移病免歸。【註】移書言病。【後漢·光武紀】於是致僚屬作文移。【註】文書移於屬縣。　又姓。【風俗通】漢弘農太守移良。　又山名。【水經注】沅水源出許山，流注於熊溪，熊溪南帶移山，山本在水北，夕中風雨，旦而山移水南，故名。　又通作施。【前漢·衞綰傳】劒者，人之所施易，獨至今乎。【如淳註】施，讀曰移。言劒者人所好，故多數移易貿換之也。　\n\r\n又【集韻】【韻會】𠀤以豉切，音異。【禮·郊特牲】以移民也。【註】移之言羨也。【疏】以蜡祭豐饒，皆醉飽酒食，使人歆羨也。\n\r\n又【曹植·鷂雀賦】雀得鷂言，意甚不移目如擘椒，跳蕭二翅。【註】移，遷也。　\n\r\n又【集韻】敞𠇍切，音侈。【禮·表記】衣服以移之。【註】移讀如水汜移之移。猶廣大也。　又叶牛何切，音俄。【楚辭·七諫】淸泠泠而殲滅兮，溷湛湛以日多。梟鴞旣以成羣兮，𤣥鶴弭翼而屛移。"}