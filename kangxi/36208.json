{"拼音": "cái", "部首": "貝", "笔画数": "10", "Unicode": "8CA1", "page": "1204", "volume": "【酉集中】【貝字部】", "notes": "\r\n\r\n〔古文〕㒲【唐韻】昨哉切【集韻】牆來切，𠀤音裁。【說文】人所寶也。【徐曰】可入用者也。【玉篇】納財，謂食穀也，貨也，賂也。【易·繫辭】何以聚人曰財。【註】財，所以資物生也。【書·禹貢】底愼財賦。【傳】所愼者，財貨貢賦。【周禮·天官·大宰】以九賦斂財賄。【註】財，泉穀也。【禮·坊記】先財而後禮。【註】幣帛也。\n\r\n又【禮器】設於地財。【註】財，物也。各是土地之物。　又與裁通。【易·泰卦】后以財成天地之道。【釋文】財，荀作裁。【爾雅·釋言疏】裁、財音義同。【史記·封禪書】民里社各自財以祠。【前漢·郊祀志】作自裁。　又與材通。【孟子】有達財者。　又與纔通。【史記·孝文本紀】太僕見馬遺財足。【註】財，與纔同。　\n\r\n又【集韻】昨代切，音在。義同。　\n\r\n又【韻補】叶前西切。【舜·南風之歌】南風之時兮，可以阜吾民之財兮。○按《唐韻正》支、齊兩韻本通。\n\r\n考證：〔\n\r\n又【禮器】設於用財。〕　謹照原文用改地。"}