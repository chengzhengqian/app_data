{"拼音": "guàn,huàn", "部首": "水", "笔画数": "20", "Unicode": "704C", "page": "662", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤古玩切，音貫。水名。【說文】水出廬江雩婁，北入淮。　又水名。【山海經】石脆之山，灌水出焉。\n\n又【羅含湘中記】營水，渄水，灌水，皆注湘。　又縣名。【廣輿記】屬成都府。　又漑也。【莊子·逍遙遊】時雨降矣，而猶浸灌。　又注也。【莊子·秋水篇】百川灌河。　又飮也。【禮·投壷】奉觴曰賜灌。　\n\n又【博雅】灌，聚也。　又木叢生曰灌。【詩·周南】黃鳥于飛，集于灌木。　又盡誠相告曰灌灌。【詩·大雅】老夫灌灌。　又鳥名。【山海經】靑丘山有鳥如鳩，其音若呵，名曰灌灌。　\n\n又【騈雅】灌灌，九尾狐。　又與祼通。【周禮·春官】以肆獻祼享先王。【註】祼之言灌也。【疏】以鬱鬯灌地降神，取澆灌之義，故从水。　\n\n又【集韻】胡玩切，音換。與渙同。水流盛貌。　又古緩切，音管。與盥同。澡手也。"}