{"拼音": "mián", "部首": "糸", "笔画数": "15", "Unicode": "7DDC", "page": "930", "volume": "【未集中】【糸字部】", "notes": "\r\n\r\n【廣韻】武延切【集韻】【韻會】彌延切，𠀤音棉。【正韻】莫堅切，音眠。【玉篇】新絮也。今作綿。【廣韻】精曰緜，麤曰絮。【釋名】緜猶湎，湎柔而無文也。【書·禹貢】厥篚纖纊。傳纊，新緜。【前漢·王褒傳】難與道純緜之麗密。【註】緜纊之密。　\n\r\n又【說文】緜聯，微也。【博雅】連也，小也。緜緜長也。【詩·王風】緜緜葛藟。【註】長不絕之貌。\n\r\n又【大雅】緜緜瓜瓞。【疏】微細之辭。　又緜緜，詳密也。【詩·周頌】緜緜其麃。　又緜蠻，鳥聲。【詩·小雅】緜蠻黃鳥。　又緜猶彌漫也。【穀梁傳·文十四年】緜地千里。　又纏緜，猶綢繆也。【淮南子·主術訓】纏緜經宂。　又地名。【前漢·地理志】廣漢郡緜竹。【註】緜水所出。　又姓。【孟子】緜駒處於高唐。【廣韻】晉張方以緜思爲腹心。　\n\r\n又【集韻】莫列切，音滅。弱也。　\n\r\n又【韻補】叶彌鄰切。【魏文帝·思親賦】痛弱條之眇眛兮，悲瓜瓞之緜緜。蒙屯險而自育兮，常含瘁而履辛。○按《說文》在系部，今倂入。\n\r\n考證：〔【書·禹貢厥貢纖纊傳】纊，新緜。〕　謹照原文厥貢改厥篚。"}