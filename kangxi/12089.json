{"拼音": "yáng", "部首": "手", "笔画数": "12", "Unicode": "63DA", "page": "442", "volume": "【卯集中】【手字部】", "notes": "\n\n〔古文〕敭𠭲【唐韻】與章切【集韻】余章切【正韻】移章切，𠀤音陽。飛舉也。【詩·王風】揚之水，不流束薪。【傳】揚，激揚也。【疏】謂水急激而飛揚，波流疾之意也。\n\n又【豳風】以伐遠揚。【疏】謂長條揚起者。　\n\n又【增韻】發也，顯也。【廣韻】舉也。【易·夬卦】揚于王庭。【疏】發揚決斷之事於王者之庭。【書·堯典】明明揚側陋。【禮·文王世子】或以言揚。【疏】能言語應對，亦舉用之。　又稱說也。【禮·祭統】銘者，自名以稱揚其先祖之美，而明著之後世者也。【前漢·季布傳】使僕游揚足下，名於天下，顧不美乎。\n\n又【爾雅·釋詁】𢋐揚，續也。　又簸去糠粃也。【詩·小雅】維南有箕，不可以簸揚。　又眉上下曰揚。【詩·鄘風】揚且之皙也。【傳】揚，眉上廣。【又】子之淸揚。【疏】揚者，眉上之美名。旣名眉爲揚，因謂眉之上，眉之下皆曰揚。　又鉞也。【詩·大雅】干戈戚揚。　又州名。【書·禹貢】淮海惟揚州。【疏】江南之氣躁勁，厥性輕揚，故曰揚州。亦曰：州界多水，水波揚也。　又姓。【揚雄·自序】揚別爲一族。周宣王子尚父封揚侯，因氏。又宋揚避舉，明揚光休。　通作颺。"}