{"拼音": "bì", "部首": "巾", "笔画数": "4", "Unicode": "5E01", "page": "1595", "volume": "【備考】【寅集】【巾字部】", "notes": "\n\n【龍龕】同印。\n\n（幣）【唐韻】【集韻】【韻會】𠀤毗祭切，音弊。【說文】幣帛也。【周禮·天官·大宰】以九式均節財用，六曰幣帛之式。【註】幣帛，所以贈勞賔客者。　\n\n又【集韻】財也。【橫渠理窟】幣者，金玉齒革泉布之雜名。【周禮·天官·大宰】以九貢致邦國之用，四曰幣貢。【註】幣貢，玉馬皮帛也。\n\n又【內府】凡四方之幣獻之，金玉齒革兵器，凡良貨賄入焉。【管子·國蓄篇】以珠玉爲上幣，黃金爲中幣，刀布爲下幣。【史記·平準書】以白鹿皮方尺，緣以藻繢爲皮幣，直四十萬。【前漢·武帝紀】有司以幣輕多姦，農傷而末衆，又禁兼幷之塗，故改幣以約之。【註】幣，錢也。更去半兩錢，行五銖錢，皮幣，以撿約姦邪。　\n\n又【集韻】必袂切，音蔽。義同。\n\n（幣）考證：〔【周禮·天官·大宰】【註】幣帛，所以贈答賔客者。〕　謹照原文答改勞。"}