{"拼音": "chāo,miǎo", "部首": "金", "笔画数": "9", "Unicode": "949E", "page": "1298", "volume": "【戌集上】【金字部】", "notes": "\r\n\r\n【唐韻】【韻會】【正韻】楚交切【集韻】初交切，𠀤音䜈。【說文】叉取也。【徐鉉曰】今俗別作抄。【廣韻】略也。【後漢·公孫瓚傳】尅會期日，攻鈔郡縣。　\n\r\n又【韻會】或作摷。【張衡·東京賦】摷昆聊。　又作抄。【杜甫詩】飯抄雲子白。　又姓。【正字通】明鈔秀，鈔奇。　\n\r\n又【增韻】謄寫也。【抱朴子·金丹卷】余令略鈔金丹之都，較以示後之同志者。　\n\r\n又【博雅】强也。　\n\r\n又【廣韻】初敎切【集韻】【韻會】【正韻】楚敎切，𠀤音勦。【周禮·夏官·射鳥氏敺烏鳶註】烏鳶善鈔，盜便汙人。【釋文】鈔，初敎反。　\n\r\n又【正字通】楮貨名。宋史，紹興二十四年，女眞以銅少，循宋交子法，造鈔引一貫、二貫、三貫、五貫、十貫五等謂之大鈔。一百、二百、三百、五百、七百五等謂之小鈔。與錢𠀤用，以七年爲限，納舊易新，諸路置交鈔庫官受之，每貫取工墨錢十五文，公私便焉。　\n\r\n又【韻會定正】官收物而給印信文憑也。卽今鈔關。　又與杪同。【管子·幼官篇】敎行於鈔。【註】鈔，末也。【又】聽於鈔，故能聞未極。【註】鈔，深遠也。　\n\r\n又【集韻】齒紹切，音𪍑。取也。\n\r\n考證：〔【周禮·夏官·射鳥氏敺烏鳶註】烏鳶喜鈔盜，便汙人。〕　謹照原文喜改善。"}