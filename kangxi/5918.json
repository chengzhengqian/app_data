{"拼音": "qī,qì", "部首": "女", "笔画数": "8", "Unicode": "59BB", "page": "257", "volume": "【丑集下】【女字部】", "notes": "\n\n〔古文〕𡜌𡜈【廣韻】七稽切【集韻】【韻會】【正韻】千西切，𠀤音凄。【說文】妻，與己齊者也。【詩·邶風】士如歸妻，迨冰未泮。　又令妻，令善之妻。【詩·魯頌】令妻壽母。　又妻曰鄕里。【南史·張彪傳】呼妻曰：我不忍令鄕里落他處。【姚寬曰】猶會稽人言家里。　\n\n又【梵書·蓮經註】佛有妻，名耶須。　\n\n又【集韻】千咨切，恣平聲。義同。　又七計切，音砌。以女嫁人曰妻之。【論語】以其子妻之。一曰妻者，判合也。夫者，天也。故於字夫正而妻偏。"}