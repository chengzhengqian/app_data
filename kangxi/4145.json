{"拼音": "jiào", "部首": "口", "笔画数": "16", "Unicode": "566D", "page": "210", "volume": "【丑集上】【口字部】", "notes": "\n\n【唐韻】【正韻】古弔切【集韻】【韻會】吉弔切，𠀤音叫。【說文】吼也。一曰噭呼也。【廣韻】噭噭，深聲。【禮·曲禮】毋噭應。【註】噭號，呼之聲也。【疏】噭謂聲響高急，如叫之號呼也。　\n\n又【揚子·方言】啼極無聲，楚謂之噭咷。【前漢·韓延壽傳】噭咷楚歌。　\n\n又【公羊傳·昭二十四年】昭公于是噭然而哭。【註】噭，哭聲。　\n\n又【集韻】詰弔切，音竅。口也。【前漢·貨殖傳】馬蹏噭千。【註】師古曰：噭，口也。蹄與口共千，則爲馬二百也。【音義】噭，江弔反。又口弔反。　\n\n又【集韻】詰歷切。與喫同，詳前喫字註。　又吉歷切，音激。聲之激也。【史記·樂書】嘄噭之聲興而士奮。　\n\n又【公羊傳·噭然釋文】噭，古弔反，一音古狄反，二音皆可讀。"}