{"拼音": "cī,cǐ", "部首": "玉", "笔画数": "10", "Unicode": "73BC", "page": "729", "volume": "【午集上】【玉字部】", "notes": "\r\n\r\n【唐韻】千禮切【韻會】【正韻】此禮切，𠀤音泚。【說文】玉色鮮也。引《詩》：新臺有玼。◎按《詩·邶風》今本作泚。　\n\r\n又【正字通】凡物之鮮盛者皆曰玼。【詩·鄘風】玼兮玼兮，其之翟也。【傳】翟衣，夫人祭服，刻繒爲翟雉形，釆畫之以爲飾。玼者，言宣姜服飾之盛，如玉色也。　又與疵通。【後漢·黃憲傳】靡不服深遠去玼吝。【註】玼音此。說文曰：鮮色也。據此文當爲疵。作玼者，古字通也。　\n\r\n又【集韻】此我切，音瑳。\n\r\n又【廣韻】【正韻】雌氏切【集韻】淺氏切，𠀤音此。義𠀤同。　\n\r\n又【廣韻】疾移切【集韻】【韻會】才支切，𠀤音疵。【廣韻】玉病。　\n\r\n又【集韻】玉中石也。"}