{"拼音": "yān,yàn", "部首": "火", "笔画数": "16", "Unicode": "71D5", "page": "683", "volume": "【巳集中】【火字部】", "notes": "\n\n【唐韻】於甸切【集韻】【韻會】【正韻】伊甸切，𠀤音宴。【說文】𤣥鳥也。籋口布翄枝尾，象形。【爾雅·釋鳥】燕燕，𩾐。【疏】燕燕，又名𩾐。古人重言之。【詩·邶風】燕燕于飛。【玉篇】俗作鷰。【集韻】亦作䴏。　\n\n又【禮·學記】燕朋逆其師，燕辟廢其學。【註】燕，猶褻也。　又與醼通。【廣韻】醼飮，古無酉，今通用。【詩·小雅】我有旨酒，嘉賔式燕以敖。【儀禮】燕禮第六。　\n\n又【集韻】與宴通。安也，息也。【易·中孚】初九虞吉，有他不燕。【疏】燕，安也。【詩·小雅】悉率左右，以燕天子。【傳】以安待天子。【又】或燕燕居息。【傳】燕燕，安息貌。【齊語】昔聖王之處士也，使就閒燕。【註】閒燕，猶淸淨也。　\n\n又【廣韻】烏前切【集韻】【韻會】因蓮切【正韻】因肩切，𠀤音煙。【玉篇】國名。【爾雅·釋地】燕曰幽州。【詩·大雅】溥彼韓城，燕師所完。【朱傳】燕召公之國。◎按鄭箋云：燕，安也。讀去聲。今从朱傳。　\n\n又【左傳·隱五年】衞人以燕師伐鄭。【註】南燕國今東郡燕縣。【疏】燕有二國，一稱北燕，故此註言南燕，以別之。世本燕國姞姓。地理志：東郡燕縣南燕國姞姓，黃帝之後也。　又姓。【廣韻】邵公奭封燕，爲秦所滅，子孫以國爲氏。漢有燕倉。〇按史記仲尼弟子傳：燕伋字思。是春秋時，卽有燕姓也。　\n\n又【集韻】於殄切，音蝘。本作宴。引爾雅宴宴，居息也。〇按爾雅疏引小雅北山，或燕燕居息。考爾雅釋文及北山釋文，俱無作上聲讀者，惟大雅韓奕：韓姞燕譽。釋文云：燕，于遍反。又於顯反。可証燕之有上聲也。\n\n考證：〔【齊語】昔先君之處事也，使就閒燕。〕　謹照原文先君改聖王。處事改處士。"}