{"拼音": "huí,wéi", "部首": "韋", "笔画数": "9", "Unicode": "97CB", "page": "1393", "volume": "【戌集中】【韋字部】", "notes": "\r\n\r\n〔古文〕𣍄𡙝𡚈【唐韻】宇非切【集韻】【韻會】于非切，𠀤音幃。【說文】相背也。从舛口聲。獸皮之韋，可以束枉戾相韋背，故借以爲皮韋。【廣韻】柔皮。【左傳·僖三十三年】以乗韋先。【疏】乗韋，四韋也。【周禮·春官·司服】凡兵事，韋弁服。【儀禮·聘禮】君使卿韋弁。【註】韋弁，韎韋之弁。【史記·孔子世家】讀易，韋編三絕。【楚辭·卜居】將突梯滑稽，如脂如韋，以挈盈乎。　\n\r\n又【前漢·郊祀歌】依韋響昭。【註】師古曰：依韋諧和，不相乖離也。　又國名。【詩·商頌】韋顧旣伐。【箋】韋，豕韋，彭姓也。【左傳·襄二十四年】在商爲豕韋氏。【註】豕韋，國名。【一統志】直隷大名府滑縣，古豕韋氏之國。　又豨韋氏，古帝王號。【莊子·外物篇】以豨韋氏之流觀今之世。　又不韋，縣名，屬益州郡，見【前漢·地理志】。　又姓。【姓苑】出自顓頊大彭之後，夏封于豕韋，以國爲氏。　又通圍。【前漢·成帝紀】大風拔甘泉畤中，大木十韋以上。【註】師古曰：韋，與圍同。　\n\r\n又【集韻】胡隈切，音徊。本作回。詳囗部回字註。"}