{"拼音": "zhí,zhì", "部首": "貝", "笔画数": "15", "Unicode": "8CEA", "page": "1210", "volume": "【酉集中】【貝字部】", "notes": "\r\n\r\n【唐韻】之日切【集韻】【韻會】【正韻】職日切，𠀤音桎。【易·繫辭】原始要終，以爲質也。【註】質，體也。　\n\r\n又【詩·小雅】民之質矣。【傳】質，成也。【朱傳】實也。\n\r\n又【大雅】虞芮質厥成。【傳】質，成也。成，平也。【疏】三字義同，故以質爲成，以成爲平。【朱傳】質，正。成，平也。　\n\r\n又【詩·小雅】發彼有的。【傳】的，質也。【疏】十尺曰侯，四尺曰鵠，二尺曰正，四寸曰質。鵠及正、質，皆在侯中也。　\n\r\n又【周禮·地官·質人】大市曰質，小市曰劑。【註】質劑者，爲之券藏之也。　\n\r\n又【儀禮·士冠禮】質明行事。【註】質，正也。【禮·月令】黑黃蒼赤，莫不質良。【註】所染者當得眞采正善也。\n\r\n又【聘義】君子於其所尊，弗敢質。【註】質謂正自相當。　\n\r\n又【禮·曲禮】質君之前。【註】質猶對也，　\n\r\n又【廣雅】質，地也。【禮·禮器】禮釋回增美質。【註】質，猶性也。　\n\r\n又【公羊傳·定八年】弓繡質。【註】質，拊也。　\n\r\n又【史記·范睢傳】不足以當椹質。【註】質，剉刃也。　\n\r\n又【前漢·張釋之傳】具以質言。【註】質，誠也。　\n\r\n又【廣雅】問也，定也。　\n\r\n又【小爾雅】質，信也。　\n\r\n又【玉篇】主也，樸也。【禮·樂記】中正無邪，禮之質也。【註】質，猶本也。禮爲之文飾也。　又姓。【前漢·貨殖傳】質氏以洒削而鼎食。　\n\r\n又【廣韻】【集韻】【韻會】𠀤陟利切，音致。【說文】以物相贅。【左傳·隱三年】故周鄭交質。　\n\r\n又【集韻】脂利切。贄，亦作質。【左傳·昭三年】將奉質幣，以無失時。【晉語】臣委質于翟之鼓。【孟子】不傳質爲臣。\n\r\n考證：〔【詩·小雅】發彼有的。【傳】的，質也。【疏】十尺爲𠋫，四尺爲鵠，二尺曰正，四寸曰質。鵠及正質，皆在𠋫中也。〕　謹照原文兩爲字𠀤改曰。兩𠋫字𠀤改侯。"}