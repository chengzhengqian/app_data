{"拼音": "xiè", "部首": "尸", "笔画数": "10", "Unicode": "5C51", "page": "302", "volume": "【寅集上】【尸字部】", "notes": "\n\n【集韻】【韻會】【正韻】𠀤先結切，先入聲。【說文】屑，動作切切也。本作㞕，从尸䏌聲。引崔駟達旨辭，吾亦病子，㞕㞕不已。隸作屑。【徐曰】居旣从尸，動亦从尸。屑屑，屢動作也。一曰敬也，不獲己也。　\n\n又【廣韻】淸也，顧也，勞也。【詩·邶風】不我屑以。【註】屑，潔也。不以我爲潔，而與之也。　\n\n又【前漢·王良傳】往來屑屑不憚煩。　\n\n又【增韻】輕也。【書·多方】爾乃屑播天命。【註】謂輕棄天命。【正字通】凡遇事物，輕視不加意曰不屑。【孟子】不屑去，不屑就，乞人不屑，是也。　又瑣屑也。【左傳·昭五年】女叔齊曰：禮所以守其國，行其政令，無失其民者也。而屑屑焉習儀以亟，不亦遠乎。　又碎末也。【周禮·天官】王齊共食玉。【鄭註】王齊當食玉屑。　\n\n又【禮·內則】屑桂與薑。◎按㞕本《說文》屑字。《正韻》㞕、屑分訓，泥。\n\n考證：〔【周禮·天官】大齋供食玉。【鄭註】王齋當食玉屑。〕　謹照原文大改王。二齋字皆改齊。供改共。〔【禮·內則】屑薑與桂。〕　謹照原文屑桂與薑。\n\n（㞕）【說文】屑字。"}