{"拼音": "guān", "部首": "門", "笔画数": "19", "Unicode": "95DC", "page": "1341", "volume": "【戌集上】【門字部】", "notes": "\r\n\r\n【唐韻】古還切【集韻】【韻會】【正韻】姑還切，𠀤音瘝。【說文】以木橫持門戸也。【韻會】要會也。　\n\r\n又【玉篇】扃也。【正韻】塞門也，門牡也。　又關津。【周禮·地官·司關】司關掌國貨之節。以聮門市。【註】界上之門也。【禮·王制】關譏而不征。【易·復卦】先王以至日閉關。　又墓門也。【周禮·春官·巾車】及墓，嘑啓關陳車。【註】關，墓門也。　\n\r\n又【集韻】通也。【書·五子之歌】關石和鈞。【疏】關通衡石之用，使之和平。【易·同人註】雖是同人卦下之辭，不關六二之義。　\n\r\n又【韻會】關，所以閉也。【楚辭·招魂】虎豹九關。【註】使神虎豹，執其關閉。　\n\r\n又【正字通】關策，猶關說也。【史記·梁孝王世家】有所關說于景帝。　\n\r\n又【博雅】驛也。　又塞也。　\n\r\n又【正韻】戾機也。又聮絡也。　又涉也。【後漢·張升傳】升少好學，多關覽。【註】關，涉也。　又由也。【前漢·董仲舒傳】太學者，賢士之所關也。【註】關，由也。　又穿也。【禮·雜記】叔孫武叔朝見，輪人以其杖，關轂而輠輪者。【疏】關，穿也。　又三關。【淮南子·主術訓】三關者，不可不愼守，謂耳目口不當妄視聽言也。　又關藏。【荀悅·申鑒】善養性者得其和，鄰臍三寸謂之關。關藏呼吸，以受四氣也。　又關脉。【史記·倉公傳】少陽初關一分。【註】脉經云：從魚際至高骨，却行一寸，其中名曰寸口。其骨自高從寸至尺，名曰尺，澤后尺前名曰關。陽出隂入，以關爲界。　又關孔。【周禮·冬官·車人·五分其長以其一爲之首註】首六寸，謂今剛關頭斧。【疏】漢時斧近刃，皆以剛鐵爲之。又以柄關孔。　\n\r\n又【史記·封禪書】因巫爲主人，關飮食。○按關卽索字意。　\n\r\n又【韻會】閒關，崎嶇屈轉貌。【後漢·荀彧傳】荀君乃越河冀閒關，以從曹武。　\n\r\n又【正韻】關白也。【前漢·王褒傳】進退得關其忠。　\n\r\n又【正字通】閒關，車𤛉聲。【詩·小雅】閒關，車之𤛉兮。【傳】閒關，設𤛉也。　\n\r\n又【正字通】關關，鳥鳴聲。【詩·周南】關關雎鳩。【傳】關關，和聲也。　又斧名。【後漢·馬融傳】揚關斧。【註】關斧，斧名也。　又地名。【史記·項羽紀】行略定秦地函谷關。【前漢·高帝紀】先入定關中者王之。【註】自函谷關以西總名關中。　\n\r\n又【集韻】亦姓。　\n\r\n又【集韻】烏關切【正韻】烏還切，𠀤音彎。【集韻】持弓關矢也。【左傳·昭二十一年】將注豹則關矣。【註】關，引弓。【釋文】烏環反。【孟子】越人關弓而射之。　\n\r\n又【韻補】叶圭懸切，音涓。【劉歆·遂初賦】馳大行之嚴防，入天井之喬關。望庭燧之皦皦，飛旌旐之翩翩。【盧諶·懷古詩】藺生在下位，繆子稱其賢。奉辭馳出境，伏軾徑入關。\n\r\n考證：〔【周禮·春官·巾車】及墓，嘑啓關東車。〕　謹照原文東車改陳車。"}