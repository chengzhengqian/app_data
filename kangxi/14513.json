{"拼音": "wú,wù,yǔ", "部首": "木", "笔画数": "11", "Unicode": "68A7", "page": "530", "volume": "【辰集中】【木字部】", "notes": "\n\n【唐韻】【韻會】五乎切【集韻】【正韻】訛胡切，𠀤音吾。【說文】梧桐木，一名櫬。【詩·大雅】梧桐生矣，于彼朝陽。【瑞應圖】王者任用賢良，則梧桐生于東廂。　\n\n又【埤雅】梧櫜鄂皆五，其子似乳綴其上，柔木也。【淮南子·說山訓】梧桐斷角。【註】柔勝剛也。　\n\n又【風俗通】梧桐生嶧陽山巖石之上，采東南孫枝爲琴，聲淸雅。　\n\n又【南方草木狀】海梧出林邑，樹與中國松同，但結實絕大，肥甘有香味，亦樽俎閒佳果也。　\n\n又【爾雅·釋地】當道有丘曰梧丘。　又枝梧，詳枝註。　又琴瑟爲槁梧。【莊子·德𠑽符】惠子據槁梧而瞑。【循本註】謂琴瑟也。　又縣名。【前漢·地理志】屬楚國。又蒼梧，地名，舜葬處，唐置郡。餘詳桐註。　\n\n又【集韻】偶舉切，音圉。樂器。椌楬也。敔或作梧。　\n\n又【集韻】【類篇】【韻會】𠀤五故切，音悞。【史記·留侯世家】魁梧奇偉。應劭曰：魁梧，丘墟壯大之意。又言其警悟也。\n\n考證：〔【莊子·德𠑽符】惠子倚槁梧而瞑。〕　謹照原文倚改據。"}