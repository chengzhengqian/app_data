{"拼音": "pú,pǔ", "部首": "木", "笔画数": "16", "Unicode": "6A38", "page": "551", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤匹角切，音璞。【說文】作檏。木素也。【徐曰】土曰坏，木曰檏。【書·梓材】旣勤樸斲，惟其塗丹臒。　又凡器未成者，皆謂之樸。【爾雅·釋器】木謂之剫，玉謂之雕。【郭註】皆治樸之名。　又質也。【禮·郊特牲】素車之乘，尊其樸也。　\n\n又【集韻】【韻會】【正韻】𠀤博木切，音卜。【詩·大雅】芃芃棫樸。【傳】樸，枹木。【箋】白桵相樸屬而生者。【周禮·冬官考工記】察車之道，欲其樸屬而微至。【註】樸屬，猶附著堅固也。　\n\n又【集韻】普木切，音扑。【張衡·東京賦】遵節儉，尚素樸。思仲尼之克己，履老氏之常足。　又堅木也。　\n\n又【集韻】步木切，音僕。木密也。　\n\n又【廣韻】薄胡切，音蒲。樸𠟼，縣名。【前漢·地理志】屬武威郡。　\n\n又【唐韻】普故切，音舖。【淮南子·精神訓】明白太素，無爲復樸。"}