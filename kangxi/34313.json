{"拼音": "qīn,qìng,xīn", "部首": "見", "笔画数": "16", "Unicode": "89AA", "page": "1136", "volume": "【酉集上】【見字部】", "notes": "\r\n\r\n〔古文〕𢈥寴𡩁【唐韻】【正韻】七人切【集韻】【韻會】雌人切，𠀤七平聲。【廣韻】愛也。【孝經序】親譽日著。【註】慈愛之心曰親。【荀子·不苟篇】交親而不比。【註】親謂仁恩。【周語】慈惠保民，親也。　又近也。【易·乾卦】本乎天者親上，本乎地者親下。　\n\r\n又【增韻】躬也。【詩·小雅】弗躬弗親。【箋】言不躬而親之也。【禮·文王世子】世子親齊𤣥而養。【註】親，猶自也。　\n\r\n又【釋名】襯也。言相隱襯也。【增韻】姻也。【禮·大傳】親者，屬也。【疏】謂有親者，各以屬而爲之服。【左傳·昭十四年】祿勳合親。【杜註】親，九族也。【周禮·地官·大司徒】以隂禮敎親，則民不怨。【註】謂男女之禮，婚姻以時，則男不曠，女不怨。　又六親，父母、兄弟、妻子也。【管子·牧民篇】上服度則六親固。\n\r\n又【前漢·禮樂志註】如淳曰：父、子、從父昆弟、從祖昆弟、曾祖昆弟、族昆弟，爲六親。　又姓。【史記·孟嘗君傳】齊王逐周最，而聽親弗。【註】親弗，人姓名。【戰國策】作祝弗。　又通作新。【大學】在親民。【程註】親，當作新。　\n\r\n又【唐韻】七遴切【集韻】【韻會】七刃切【正韻】寸遴切，𠀤七去聲。【左傳·桓二年】庶人工商，各有分親。【註】以親疏爲分別。【釋文】有平去兩音。　\n\r\n又【廣韻】親家也。【集韻】婚姻相謂爲親。　又叶蒼先切，音千。【楊方·合歡詩】磁石引長針，陽燧下焱煙，宮商聲相和，心同自相親。　【字彙】古从𣐽。今省作亲。【集韻】或作媇儭。○按字彙補又作𧠍𧠸𧡘，非。\n\r\n考證：〔【詩·小雅】勿躬勿親。〕　謹照原文改爲弗躬弗親。"}