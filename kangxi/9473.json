{"拼音": "zhāng,zhàng", "部首": "弓", "笔画数": "11", "Unicode": "5F35", "page": "359", "volume": "【寅集下】【弓字部】", "notes": "\n\n〔古文〕弡【唐韻】陟良切【集韻】【韻會】中良切，𠀤帳平聲。【說文】施弓弦也。【禮·曲禮】張弓尚筋。【儀禮·鄕射禮】勝者執張弓。　\n\n又【廣雅】大也。【詩·大雅】孔修且張。【書·康王之誥】張皇六師。　\n\n又【廣雅】施也。【史記·武帝紀】張羽旗，設供具，以祀神君。　\n\n又【廣韻】開也。【老子·道德經】將欲翕之，必故張之。　\n\n又【韻會】設也。【史記·曹相國世家】取酒張坐飮。　又施絃曰張。【前漢·董仲舒傳】琴瑟不調甚者，必解而更張之。　又羅取鳥獸曰張。【周禮·秋官·冥氏】掌設弧張。【註】弧張，罿罦之屬。【後漢·王喬傳】自縣詣臺朝，輒有雙鳧飛來，舉羅張之，但得一隻舄焉。　又計物之數曰張。【左傳·昭十三年】子產以幄幕九張行。【後漢·明帝八王傳】寵有彊弩數千張。　又星名。【史記·律書】西至于張。張者，言萬物皆張也。【天官書】張素爲廚，主觴客。【正義】張六星，六爲嗉，主天廚飮食，賞賚觴客。　又譸張，誑也。【書·無逸】民無或胥，譸張爲幻。　又蹶張，以足張弩也。【前漢·申屠嘉傳】以材官蹶張。【註】如淳曰：能脚踏强弩張之，故曰蹶張。師古曰：今之弩，以手張者曰擘張，以足張者曰蹶張。　又乖張，相戾也。【司馬貞·補史記序】其中遠近乖張。　又姓。【廣韻】本自軒轅第五子揮，始造弦，實張網羅，世掌其職，後因氏焉。風俗通云：張王李趙，黃帝賜姓也。出淸河，南陽，吳郡，安定，燉煌，武威，范陽，犍爲，沛國，梁國，中山，汲郡，河內，高平十四望。【詩·小雅】張仲孝友。　\n\n又【廣韻】【集韻】【韻會】【正韻】𠀤知亮切，音帳。【廣韻】張施。【集韻】𨻰設也。【周禮·天官·掌次】掌凡邦之張事。【前漢·王尊傳】供張如法而辦。　\n\n又【韻會】自侈大也。【左傳·桓六年】隨張必棄小國。【釋文】張，豬亮反。　又張絃之張，亦音帳。【嵆康·琴賦】伶倫比律，田連操張，進御君子，新聲㺒亮。　又與脹通。【左傳·成十年】晉侯將食張如厠。【註】張，脹滿也。　又與帳通。【史記·高帝紀】復留止張飮三日。【註】張，幃帳也。　\n\n又【左傳·僖十五年】隂血周作，張脈僨興。【疏】血旣動作，脈必張起，故言張脈也。【釋文】張，中亮反。　又雄張。【後漢·班超傳】于寘王雄張南道。【註】雄張，猶熾盛也。張，丁亮反。"}