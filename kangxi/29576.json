{"拼音": "tāi,tái,yí", "部首": "至", "笔画数": "14", "Unicode": "81FA", "page": "1002", "volume": "【未集下】【至字部】", "notes": "\r\n\r\n〔古文〕𡌫㙵【廣韻】徒哀切【集韻】【韻會】【正韻】堂來切，𠀤音苔。【說文】觀四方而高者。【釋名】臺，持也。築土堅高，能自勝持也。【爾雅·釋宮】闍謂之臺。【註】積土四方也。【禮·月令】仲夏之月，可以處臺榭。【疏】積土爲之，所以觀望。【五經要義】天子三臺，靈臺以觀天文，時臺以觀四時，圃臺以觀鳥獸。　\n\r\n又【古今注】城門皆築土爲之。累土曰臺，故亦謂之臺門。　又官名。【正字通】袁紹傳，三臺註：漢官尚書爲中臺，御史爲憲臺，謁者爲外臺。又漢百官表註：禮樂官知禮容，故禮部稱容臺。又王彥威爲曲臺新禮三十卷：故太常稱曲臺。又漢秘書監曰芸臺，唐改祕書爲麟臺，唐百官志門下省曰鸞臺，宋銀臺司掌受天下奏狀。　\n\r\n又【博雅】臺，支也。　又賤者之稱。【左傳·昭七年】僕臣臺。【註】皁輿，隷僕之至𤰞者也。【孟子】蓋自是臺無饋也。【註】臺，賤官，主使令者。\n\r\n又【輟耕錄】婢役于婢者，謂之重臺。【蘇軾·梅花詩】天敎桃李作輿臺。　\n\r\n又【博雅】臺，輩也。　\n\r\n又【揚子·方言】臺，敵延也。東齊海岱之閒曰臺，自關而西秦晉之閒，物力同者謂之臺敵。　\n\r\n又【莊子·庚桑楚】不可內於靈臺。【註】靈臺者，心也。　又姓。漢侍中臺佟。又澹臺，複姓。　\n\r\n又【字彙補】古謂陵墓爲臺，如鄴都之三臺，山海經帝堯臺，帝嚳臺是也。又咍臺，卽臺𠷂之聲也。【世說】許噪於丞相帳，咍臺大鼾。【通雅】咍臺，晉人常語也。　又山名。【輿地志】五臺山，在雁門郡。【山海經】鹿臺之山。【註】今名麓臺山。【淮南子·地形訓】濟出王屋，時泗沂出臺台術。【註】時泗沂，皆水名。臺台術，皆山名。【抱朴子·登陟卷】昔張蓋蹹及偶高成，二人竝精思於雲臺山石室中。　又神名。【左傳·昭元年】昔金天氏有裔子，曰昧，爲𤣥冥師，生允格臺駘。臺駘，汾神也。【山海經】休與之山，其上有石焉，名曰帝臺之棋。【註】郭曰：帝臺，神人名。　又漸臺，星名也。　又宮殿名。【鄒陽·上吳王書】秦倚曲臺之宮，懸衡天下。【三輔黃圖】未央有曲臺殿。　又草名。【爾雅·釋草】艾，冰臺。【疏】艾，一名冰臺，卽今艾蒿也。【詩·小雅】南山有臺。【傳】臺，夫須也。【疏】夫須，莎草也，可爲簑笠。【又】彼都人士，臺笠緇撮。【傳】臺，所以禦暑。笠，所以禦雨也。【箋】臺，夫須也。都人之士，以臺皮爲笠。　\n\r\n又【字彙】洪孤切，音乎。臺駘，邾地名。【禮·檀弓】敗于臺駘。【註】臺音壷，駘音臺。臺當爲壷字之譌。一作壷駘，或作狐駘。【正字通】臺有壷音，非臺與壷同。字彙以臺爲古壷字，誤也。\n\r\n又【字彙補】左傳，臺駘。歷考註疏，𠀤無狐音。字彙不知何據而云：亦誤也。　\n\r\n又【韻補】叶田黎切，音題。【參同契】皓若搴帷帳，瞑目登高臺，火記六百篇，所趣等不迷。　又叶同都切，音徒。【易林】典冊法書，藏在蘭臺。"}