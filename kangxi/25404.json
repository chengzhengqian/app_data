{"拼音": "jī", "部首": "竹", "笔画数": "12", "Unicode": "7B53", "page": "883", "volume": "【未集上】【竹字部】", "notes": "\r\n\r\n【廣韻】古奚切【韻會】【正韻】堅奚切，𠀤音雞。【說文】簪也。【禮·內則】十有五年而筓。【儀禮·士昏禮】女子許嫁，筓而醴之，稱字。【釋名】筓，係也。所以係冠使不墜也。【儀禮疏】凡筓有二種，一是安髮之筓，男子、婦人俱有。一是爲冠筓，皮弁爵弁筓，惟男子有而婦人無也。又大夫、士與妻用象，天子、諸侯之后、夫人用玉爲筓。【詩·鄘風】君子偕老，副筓六珈。【周禮·天官·追師】掌王后之首服，爲副編次，追衡筓。　又地名。【左傳·成二年】師次于靡筓之下。【註】靡筓，山名。【括地志】靡筓山，一名磨筓山。在蔚州飛狐縣東北百五十里。【水經注】筓頭山，在潘城南。"}