{"拼音": "niú", "部首": "牛", "笔画数": "4", "Unicode": "725B", "page": "697", "volume": "【巳集下】【牛字部】", "notes": "\n\n【唐韻】語求切【集韻】魚尤切【韻會】疑尤切，𠀤𪙊平聲。【說文】大牲也。牛，件也。件，事理也。象角頭三封尾之形。【註】徐鍇曰：件，若言物一件二件也。封，高起也。【玉篇】黃帝服牛乗馬。【易·无妄】或繫之牛。\n\n又【說卦】坤爲子母牛。【禮·曲禮】凡祭宗廟之禮，牛曰一元大武。\n\n又【月令】出土牛，以送寒氣。【疏】月建丑，土能克水，故作土牛，以畢送寒氣也。　又樹化牛。【玄中記】千年樹精，化爲靑牛。始皇伐大樹，有靑牛躍出入水。　又官名。【周禮·地官】牛人，掌養國之公牛，以待國之政令。　又牽牛，宿名。【爾雅·釋天】星紀，斗牽牛也。【註】牽牛斗者，日月五星之所終始，故謂之星紀。　又天牛，蟲名。一曰天水牛。【爾雅·釋蟲】蠰齧桑註似天牛。　又紫金牛，藥名。見【本草綱目】。　又姓。【廣韻】微子裔，司𡨥牛父，子孫以王父字爲氏。【風俗通】漢有牛崇。　又人名。【史記·虞舜紀】瞽瞍父曰橋牛。　又叶音疑。【詩·小雅】我任我輦，我車我牛。叶下哉。哉讀將黎反。\n\n考證：〔天牛，蟲名。【爾雅·釋蟲壤齧桑註】似天牛。〕　謹照原文壤改蠰。〔又叶音奚。【詩·小雅】我任我輦，我車我牛。叶下哉。哉讀將黎反。〕　謹按牛與奚不同母，牛字不得叶音奚。謹照字母叶音奚改叶音疑。"}