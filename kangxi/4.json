{"拼音": "qī", "部首": "一", "笔画数": "2", "Unicode": "4E03", "page": "75", "volume": "【子集上】【一字部】", "notes": "\n\n【唐韻】親吉切【集韻】【韻會】【正韻】戚悉切，𡘋音桼。少陽數也。【說文】陽之正也，从一，微隂从中衺出也。【書·舜典】在璿璣玉衡，以齊七政。【註】七政，日月五星也。【詩·唐風】豈曰無衣七兮。【註】侯伯七命，車服皆以七爲節。　又詞家以七名篇，雖八首，問對凡七。七者，問對之別名，始枚乗七發，後傅毅七激，崔駰七依，曹植七啓，張協七命，繼之凡十餘家。　又三七，藥名。【本草綱目】言葉左三右四，故名。一說本名山桼。又姓。明七希賢。　又人名。【續仙傳】殷七七，名文祥。【蘇軾詩】安得道人殷七七，不論時節遣花開。　【正字通】或通作㭍桼漆。柒。"}