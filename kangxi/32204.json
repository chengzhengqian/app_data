{"拼音": "chóng,huǐ", "部首": "虫", "笔画数": "6", "Unicode": "866B", "page": "1076", "volume": "【申集中】【虫字部】", "notes": "\r\n\r\n【唐韻】許偉切【集韻】詡鬼切，𠀤音卉。【廣韻】鱗介總名。【說文】一名蝮，博三寸，首大如擘指，象其臥形，物之微細，或行、或毛、或蠃、或介、或鱗，以虫爲象。凡虫之屬皆从虫。【玉篇】古文虺字。註見三畫。【佩觿集】蛇虫之虫爲蟲豸，非是。○按《說文》《玉篇》《類篇》等書，虫䖵蟲皆分作三部，虫吁鬼切，䖵古䰟切，蟲持中切，截然三音，義亦各別。《字彙》《正字通》合䖵蟲二部倂入虫部，雖失古人分部之意，而披覽者易于查考，故姑仍其舊。若《六書正譌》以爲虫卽蟲省文，則大謬也。\n\r\n（蟲）【唐韻】直弓切【集韻】【韻會】【正韻】持中切，𠀤音种。【說文】从三虫，象形。凡蟲之屬皆从蟲。【大戴禮】有羽之蟲三百六十，而鳳凰爲之長。有毛之蟲三百六十，而麒麟爲之長。有甲之蟲三百六十，而神龜爲之長。有鱗之蟲三百六十，而蛟龍爲之長。有倮之蟲三百六十，而聖人爲之長。【爾雅·釋蟲】有足謂之蟲，無足謂之豸。【周禮·冬官考工記·梓人】外骨內骨，郤行仄行，連行紆行，以脰鳴者，以注鳴者，以旁鳴者，以翼鳴者，以股鳴者，以胷鳴者，謂之小蟲之屬，以爲雕琢。【大戴禮】二九十八，八主風，風主蟲。故蟲八月化也。【荀子·勸學篇】肉腐出蟲。　\n\r\n又【詩·大雅】蘊隆蟲蟲。【傳】蟲蟲而熱也。　又桃蟲，鳥名。【詩·周頌】肇允彼桃蟲。【傳】桃蟲，鷦也，鳥之始小終大者。　\n\r\n又【書·益稷】華蟲作繪。【孔註】雉也。　又地名。【左傳·昭十九年】宋公伐邾，圍蟲三月。【註】蟲，邾邑。　又書名。【魏志·裴松之註】邯鄲淳善蒼雅蟲篆。　又姓。【前漢·功臣表】曲成侯蟲達。　又直衆切，音仲。與蚛同，蟲食物也。　\n\r\n又【集韻】徒冬切，音彤。【爾雅·釋訓】爞爞，薰也。爞或作蟲。【羣經音辨】蘊隆蟲蟲，蟲字又音徒冬切。　【韻會】俗作虫，非。\n\r\n（蟲）考證：〔【大戴禮】八主蟲，故蟲八月。〕　謹照原文八主蟲改八主風，風主蟲。〔【爾雅·釋訓】爞爞董也。〕　謹照原文改爞爞薰也。"}