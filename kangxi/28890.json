{"拼音": "tiáo,xiū", "部首": "肉", "笔画数": "10", "Unicode": "8129", "page": "984", "volume": "【未集下】【肉字部】", "notes": "\r\n\r\n【唐韻】息流切【集韻】【韻會】【正韻】思留切，𠀤音羞。【說文】脯也。【正字通】肉條，割而乾之也。【釋名】縮也。腊脯乾燥而縮。【周禮·天官·膳夫】凡肉脩之頒賜皆掌之。【註】脩，脯也。\n\r\n又【內饔】凡掌共羞脩𠛬膴胖骨鱐，以待共膳。【註】脩，鍛脯也。【左傳·莊二十四年】女贄不過榛栗棗脩。【註】脩，脯也。【釋文】鍛脯加薑桂曰脩。　又治也，習也。【書·說命】爾交脩子。【疏】令其交更脩治己也。【詩·大雅】脩爾車馬。【禮·禮運】講信脩睦。　\n\r\n又【韻會】長也。【詩·小雅】四牡脩廣。【傳】脩，長也。\n\r\n又【大雅】孔脩且張。【屈原·離騷】路曼曼其脩遠兮，吾將上下而求索。【註】長也。又掃除也。【周禮·天官】掌百官之誓戒，與其具脩。【註】脩，掃除糞酒。【禮·祭義】宮室旣脩。【註】脩，設，謂除及黝堊。　又備也。【周語】脩其簠簋。【註】備也。　又久也。【周禮·冬官考工記·弓人】𣂪目不荼，則及其大脩也，筋代之受病。【註】脩，猶久也。　又儆也。【魯語】吾冀而朝夕脩我。【註】儆也。　又乾也。【詩·王風】中谷有蓷，暵其脩矣。【傳】脩，且乾也。　\n\r\n又【爾雅·釋樂】徒鼓鍾謂之脩。　又草名。【山海經】賈超之山，其中多龍脩。【註】郭曰：龍須也。似莞而細，生山石穴中。　又魚名。【山海經】橐山，橐水出焉，其中多脩辟之魚。　又姓。【韻會】漢有屯騎校尉脩炳。　又人名。【屈原·離騷】吾令蹇脩以爲理。【註】蹇脩，伏羲氏之臣也。　\n\r\n又【正韻】云九切，音有。【周禮·春官·鬯人】廟用脩。【註】脩，器名，漆尊也。鄭康成曰：脩讀爲卣。　\n\r\n又【集韻】他彫切，音祧。縣名，在信都。周亞夫封邑。【前漢·恩澤侯表序】孝景將侯王氏，脩侯犯色。【註】脩，讀曰條。　\n\r\n又【類篇】思邀切，音宵。脩脩，羽敝也。　【正字通】說文脩，脯也。修，飾也。分爲二。今脩修通。\n\r\n考證：〔又敬也。【魯語】吾冀而朝夕脩我。【註】敬也。〕　謹照原文兩敬字𠀤改儆。"}