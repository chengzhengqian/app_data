{"拼音": "zhí", "部首": "木", "笔画数": "12", "Unicode": "690D", "page": "536", "volume": "【辰集中】【木字部】", "notes": "\n\n【唐韻】常職切【集韻】【韻會】【正韻】丞職切，𠀤音殖。【說文】戸植也。【爾雅·釋宮】植謂之傳，傳謂之突。【疏】植謂戸之維持鏁者也，植木爲之。又名傳。亦名突。　\n\n又【玉篇】根生之屬曰植。【周禮·地官·大司徒】以土會之法，辨五地之物生。一山林，其植物宜皁物。二川澤，其植物宜膏物。三丘陵，其植物宜覈物。四墳衍，其植物宜莢物。五原隰，其植物宜叢物。【註】謂櫟、楊、柳、李、梅、王棘、萑葦之屬。　又樹立也。【左傳·襄三十年】鄭子產曰：𨻰亡國也，其君弱植。【正義】草木爲植，物植爲樹，君志弱不樹立也。【周禮·地官】大田獵則萊山田之野，植虞旗于中。　\n\n又【集韻】【類篇】𠀤逐力切，音直。立也。【詩·商頌】植我鼗鼓。　\n\n又【唐韻】【集韻】【韻會】𠀤直吏切，音緻。【博雅】槌也。　\n\n又【韻會】種也。　又懸蠶薄柱。【禮·月令】季春具曲植。　又枝榦之屬曰植。【周禮·大司馬】大役與慮事，屬其植。【註】植築城楨也。　又將領主帥監作者謂之植。【左傳·宣二年】宋華元爲植巡功。　又倚也。【論語】植其杖而芸。　又通置。【書·金縢】植璧秉珪。　\n\n又【集韻】時吏切，音侍。【賈誼·弔屈原文】方正倒植。　\n\n又【正韻】直意切。義同。\n\n考證：〔【爾雅·釋宮】植謂之傅，傅謂之突。【疏】植謂戸之維持鏁者也，植木爲之。又名傅。亦名突。〕　謹照原文三傅字𠀤改爲傳字。〔【左傳·襄三十一年】子產曰。〕　謹照原文三十一年改三十年。子產上增鄭字。"}