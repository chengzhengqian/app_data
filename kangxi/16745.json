{"拼音": "me,méi,mò", "部首": "水", "笔画数": "7", "Unicode": "6CA1", "page": "611", "volume": "【巳集上】【水字部】", "notes": "\n\n〔古文〕歿歾𣇶【唐韻】【集韻】【韻會】【正韻】𠀤莫勃切，音歿。【說文】沈也。　又盡也。【詩·小雅】曷其沒矣。【傳】沒，盡也。【疏】言不可盡服也。　又過也。【禮·坊記】君子不以美沒禮。【疏】沒，過也。不可以財物豐多，華美其事，沒過於禮。　又貪也。【晉語】不沒爲後。　又乾沒。【史記·酷吏傳】張湯始爲小吏乾沒。【註】如淳曰：得利爲乾，失利爲沒。正義曰：乾沒，謂無潤澤而取他人也。又曰：陽浮慕爲乾，心內不合爲沒。　又水名。【山海經】太水東南流，注于沒水。【水經注】作役水。　\n\n又【孫𥠇雞林類事】高麗方言，謂水曰沒，井曰烏沒，熟水曰泥根沒，冷水曰時根沒。　\n\n又【集韻】莫佩切，音妹。亦沈也。　又母果切，音麼。不知而問曰拾沒。　\n\n又【韻補】叶明祕切，音寐。【曹植·七啓】翔爾鴻翥，濈然鳧沒。縱輕體以迅赴，景追形而不逮。逮音遞。　【說文】本作𣴬。\n\n考證：〔【山海經】太山東南流，注於沒水。〕　謹照原文太山改太水。"}