{"拼音": "yáo", "部首": "玉", "笔画数": "14", "Unicode": "7476", "page": "739", "volume": "【午集上】【玉字部】", "notes": "\r\n\r\n【唐韻】余招切【集韻】【韻會】【正韻】餘招切，𠀤音遙。【說文】玉之美者。【書·禹貢】瑤琨篠簜。【傳】瑤琨皆美玉。【疏】王肅云：瑤琨，美石次玉者。【詩·衞風】投我以木桃，報之以瓊瑤。【前漢·禮樂志】徧觀此眺瑤堂。【註】瑤，石而似玉者也。　\n\r\n又【詩·大雅】惟玉及瑤。【箋】玉瑤，容刀之佩。　又山名。【山海經】有瑤碧之山。　又池名。【列子·周穆王篇】遂賔于西王母，觴于瑤池之上。　又星名。【楚辭·九歎】騰羣鶴于瑤光。【註】瑤光，北斗杓星也。　又人名。【左傳·哀二十三年】晉荀瑤伐齊。【註】荀瑤，荀躒之孫。【晉語】知宣子將以瑤爲後。【註】瑤，知伯也。"}