{"拼音": "xìng", "部首": "木", "笔画数": "7", "Unicode": "674F", "page": "511", "volume": "【辰集中】【木字部】", "notes": "\n\n【唐韻】【正韻】何梗切【集韻】【韻會】下梗切，𠀤音荇。【說文】果名。【格物叢話】杏實，味香於梅，而酸不及，核與肉自相離。【盧諶·祭法】夏祀用杏。【管子·地員篇】五沃之土，其木宜杏。【文獻通考】杏多實不蟲，來年秋禾善。　\n\n又【周禮·司爟註】夏取棗杏之火。　\n\n又【左思·吳都賦·李善註】平仲果，其實如銀。一名銀杏。　又北杏，地名。【春秋·莊十三年】齊侯會於北杏。　\n\n又【神仙傳】廬山有杏林，董奉故里。\n\n考證：〔【禮·祭法】夏祠用杏。〕　謹按禮祭法無此語。太平御覽引盧諶祭法曰夏祠用杏。謹將禮字改爲盧諶。祠字改爲祀字。"}