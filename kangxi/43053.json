{"拼音": "xiàng", "部首": "頁", "笔画数": "9", "Unicode": "9879", "page": "1399", "volume": "【戌集下】【頁字部】", "notes": "\r\n\r\n【唐韻】胡講切【集韻】【韻會】【正韻】戸講切，𠀤學上聲。【說文】頭後也。【釋名】項，确也。堅确受枕之處。【儀禮·士冠禮】緇布冠缺項。【註】缺讀如有頍者弁之頍，緇布冠無筓者，著頍圍髮際，結項中，隅爲四綴，以固冠也。　又冠後爲項。【儀禮·士冠禮】賔右手執項。【註】項，結纓也。　又國名。【春秋·僖十七年】夏滅項。【註】項國，今汝隂項縣。【前漢·地理志】汝南郡縣，項。故國。　\n\r\n又【唐書·西域傳】党項，漢西羌別種。　又姓。【韻會】本姬姓國，齊滅之，子孫以國爲氏。【史記·項羽本紀】項氏世世爲楚將，封於項，故姓項氏。　又大也。【詩·小雅】四牡項領。【傳】項，大也。【箋】但養大其領，不肯爲用。　\n\r\n又【唐韻】正古胡孔切，鴻上聲。【張衡·西京賦】鮪鯢鱨鯋，修頟短項。大口折鼻，詭類殊種。\n\r\n考證：〔【儀禮·士冠禮】緇布冠缺項。【註】缺讀如有頍者弁之頍，緇布冠無筓者，著圍髮際，結項中，隅爲四綴，以固冠也。〕　謹按著字下脱頍字，今照原文增入。〔【廣韻】古音胡孔切〕　謹按胡孔切語見唐韻正非廣韻也。今將廣韻古音胡孔切改爲唐韻正古胡孔切。"}