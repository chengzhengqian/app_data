{"拼音": "jì,jié,qì", "部首": "人", "笔画数": "11", "Unicode": "5048", "page": "110", "volume": "【子集中】【人字部】", "notes": "\n\n【廣韻】渠列切【集韻】巨列切，𠀤音傑。武也。又偈偈，用力貌。【莊子·天道篇】偈偈乎揭仁義。\n\n又【揚子·太玄經】輔其折，廅其闕，其人暉且偈。　又武貌。與竭通。　又郅偈，竿也。【揚雄·甘泉賦】夫何旟旐，郅偈之旖旎也。　\n\n又【集韻】【韻會】𠀤其例切，音堨。息也。【揚雄·甘泉賦】度三巒兮偈棠梨。【師古曰】偈與憩通。　又偈句。釋氏詩詞也。　\n\n又【正韻】奇熱切，音朅。疾也。【詩·檜風】匪車偈兮。叶上發下怛。【朱傳】偈，疾驅貌。\n\n考證：〔【揚子·太𤣥經】輔其折，廅其闕，其人暉且揭。〕　謹照原文揭改偈。【王宏源註】【揚子·太玄經】。"}