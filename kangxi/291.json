{"拼音": "chóu,qiú", "部首": "人", "笔画数": "4", "Unicode": "4EC7", "page": "91", "volume": "【子集中】【人字部】", "notes": "\n\n【唐韻】巨鳩切【集韻】【韻會】【正韻】渠尤切，𠀤音求。匹也。匡衡引《詩》：君子好仇。同逑。【爾雅·釋詁】仇，合也。【註】謂對合也。　又怨敵也。【詩·秦風】修我戈矛，與子同仇。【左傳·桓二年】師服曰：嘉耦曰妃，怨耦曰仇。　又讐也。【史記·留侯世家】張良爲韓報仇。　\n\n又【爾雅·釋訓】仇仇，敖敖，傲也。【詩·小雅】執我仇仇。【傳】猶謷謷也。　\n\n又【釋名】仇，矛讐也。所伐則平，如討仇讐也。　又姓。宋大夫仇牧。又章仇，複姓。隋有章仇太翼。　\n\n又【集韻】恭於切【正韻】斤於切。𠀤同㪺。【詩·小雅】賔載手仇。【註】以手挹酒也。　\n\n又【韻補】叶渠之切，音奇。【詩·周南】公侯好仇。叶上逵。　又叶彊於切，音渠。【陸機·感丘賦】抨神爽以嬰物兮，濟性命而爲仇。忘大暮於千祀兮，爭朝榮於須臾。"}