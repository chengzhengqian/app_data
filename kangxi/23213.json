{"拼音": "gǔ", "部首": "目", "笔画数": "18", "Unicode": "77BD", "page": "819", "volume": "【午集中】【目字部】", "notes": "\r\n\r\n【唐韻】公戸切【集韻】【韻會】果五切【正韻】公五切，𠀤音古。【說文】目但有朕也。【博雅】盲也。【釋名】鼓也。瞑瞑然目平合於鼓皮也。【周禮·春官·瞽矇註】無目眹謂之瞽。【莊子·逍遙遊】瞽者無以與乎文章之觀。　又瞽，樂官也。【書·胤征】瞽奏鼓。【詩·周頌】有瞽有瞽，在周之庭。【註】目無明則耳聰，使爲樂官，名之曰瞽，因所掌而命名也。　又御瞽，侍御樂工也。【禮·玉藻】御瞽幾聲之上下。　又學名。【禮·明堂位】瞽宗，殷學也。【註】樂師，瞽矇之所宗，故謂瞽宗。【周禮·春官·大司樂】樂祖祭於瞽宗。　又舜父名瞽瞍。【書·堯典】瞽子。【傳】無目曰瞽。舜父有目不能分別好惡，故時人謂之瞽，配字曰瞍，又通作鼓。【前漢·古今人表】鼓叜蟜牛子生舜。"}