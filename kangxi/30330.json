{"拼音": "rěn", "部首": "艸", "笔画数": "9", "Unicode": "834F", "page": "1031", "volume": "【申集上】【艸字部】", "notes": "\r\n\r\n【唐韻】如甚切【集韻】【韻會】【正韻】忍甚切，𠀤音稔。【詩·大雅】荏菽斾斾。【傳】荏菽，戎菽也。【箋】大豆也。　\n\r\n又【爾雅·釋草】蘇，桂荏。【揚子·方言】關之東西或謂之蘇，或謂之荏。【後漢·馬融傳】桂荏、鳧葵。【本草】荏子可壓油。【益都方物略記】每歲荏且熟，則荏雀羣至食其實。　又柔也。【詩·小雅】荏染柔木。【傳】荏染，柔意也。【論語】色厲而內荏。　\n\r\n又【篇海】荏染，猶侵尋也。亦作荏苒。【廣韻】荏苒，展轉也。【魏書·彭城王傳】難違淸挹，荏苒至今。　又地名。【史記·趙世家】敗林人于荏。\n\r\n考證：〔【魏書·彭城王傳】離違淸挹，荏苒至今。〕　謹照原文離改難。"}