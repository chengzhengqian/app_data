{"拼音": "nì,niào,ruò", "部首": "水", "笔画数": "13", "Unicode": "6EBA", "page": "641", "volume": "【巳集上】【水字部】", "notes": "\n\n〔古文〕㲻【廣韻】奴歷切【集韻】【韻會】乃歷切，𠀤音惄。沒也。【釋名】死于水曰溺。溺，弱也，不能自勝也。【詩·小雅】載胥及溺。　又凡人情沈湎不反亦曰溺。【禮·樂記】姦聲以濫溺而不止。　\n\n又【集韻】昵角切，音搦。亦沒也。　\n\n又【唐韻】而灼切【集韻】【韻會】日灼切【正韻】如灼切，𠀤音若。水名。【說文】水自張掖刪丹，西至酒泉，合𥠖餘波入于流沙。【書·禹貢】作弱水。　\n\n又【集韻】奴弔切。與尿同，小便也。【史記·范睢傳】賓客飮者，醉便溺睢。"}