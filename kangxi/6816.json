{"拼音": "hóng", "部首": "宀", "笔画数": "7", "Unicode": "5B8F", "page": "282", "volume": "【寅集上】【宀字部】", "notes": "\n\n【唐韻】戸萌切【集韻】【韻會】乎萌切，𠀤音峵。【說文】屋深響也。【玉篇】大也。【增韻】廣也。【書·盤庚】用宏兹賁。【註】宏賁皆大也，謂宏大此大業也。　\n\n又【周禮·冬官考工記】梓人爲筍虡臝屬，大聲而宏，則於鐘宜。　又宏宏。【集異記】山𤣥卿撰蒼龍宮新溪銘云：新宮宏宏，崇軒䡾䡾。　又宏父，官名。【書·酒誥】宏父定辟。【註】事官司空也，主制其疆界，以定法也。　\n\n又【岳珂·追感詩】心術參堯運，規模紹漢宏。　\n\n又【正字通】宏與谹閎洪通。【前漢·司馬相如傳】崇論谹議。【史記】作閎。【揚雄傳】閎言崇議。\n\n又【華陽國志】文學聘士洛下宏，字長公，閬中人。【漢書】作閎。𠀤與洪宏同。"}