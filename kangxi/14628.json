{"拼音": "qǐ", "部首": "木", "笔画数": "12", "Unicode": "68E8", "page": "534", "volume": "【辰集中】【木字部】", "notes": "\n\n【唐韻】【韻會】康禮切【集韻】遣禮切【正韻】祛禮切，𠀤音啓。【說文】傳信也。【韻會】形如戟，有旛，書之，吏執爲信。【後漢·竇武傳】取棨信，閉諸禁門。【前漢·文帝紀註】棨者，刻木爲合符也。　\n\n又【玉篇】兵攔也。【前漢·匈奴傳】有衣之戟曰棨。【師古曰】以赤黑繒爲之。【崔豹·古今註】棨戟，殳之遺象也。前驅之器，以木爲之。後世以赤油韜之，謂之油戟，亦謂之棨戟，王公以下通用之以前驅。"}