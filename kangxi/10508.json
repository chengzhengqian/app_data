{"拼音": "huì", "部首": "心", "笔画数": "12", "Unicode": "60E0", "page": "391", "volume": "【卯集上】【心字部】", "notes": "\n\n〔古文〕𦻇𢡘𢞯①【唐韻】【集韻】【正韻】胡桂切【韻會】胡計切，𠀤音慧。【說文】仁也。【書·臯陶謨】安民則惠。【蔡沈註】惠，仁之愛也。　又恩也。【書·蔡仲之命】惟惠之懷。　\n\n又【爾雅·釋言】順也。【書·舜典】亮采惠疇。【詩·邶風】惠然肯來。【毛傳】時有順心也。　\n\n又【增韻】賜也。【禮·月令】行慶施惠。　又賚也。【書·無逸】惠鮮鰥寡。【註】惠鮮者，賚予賙給之，使有生意也。　又飾也。【山海經】祠用圭璧之五，五采惠之。【註】惠猶飾也。又三隅矛。【書·顧命】二人雀弁執惠。　\n\n又【諡法】柔質慈民曰惠。　又州名。隋順州，宋改惠州。　又姓。出琅邪周惠王之後，梁有惠施。　又通作慧。【後漢·孔融傳】將不早惠乎。【註】惠作慧。【說文】从心从叀。【徐鍇曰】爲惠者，心專也。會意。①字从匚从自。"}