{"拼音": "è,ě", "部首": "魚", "笔画数": "17", "Unicode": "9CC4", "page": "1480", "volume": "【亥集中】【魚字部】", "notes": "\r\n\r\n【集韻】【正韻】𠀤逆各切，音咢。本作𧍞。亦作鰐。【唐書·韓愈傳】愈至潮，問民疾苦，皆曰：惡溪有鱷魚，食民畜產且盡，民以是窮。數日愈自往視，令其屬秦濟以一羊一豕投溪水而祝之。是夕暴風震電起谿中，數日水盡涸，西徙六十里，自是潮無鱷魚患。【秀水閒居錄】鱷魚之狀，龍吻虎爪，蟹目鼉鱗，尾長數尺，末大如箕，芒刺成鉤，仍自膠黏，多於水濵潛伏，人畜近，以尾擊取，蓋猶象之任鼻也。"}