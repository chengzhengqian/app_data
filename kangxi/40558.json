{"拼音": "dēng,dèng", "部首": "金", "笔画数": "20", "Unicode": "9419", "page": "1323", "volume": "【戌集上】【金字部】", "notes": "\r\n\r\n【唐韻】都滕切【集韻】【韻會】都騰切，𠀤音登。【說文】錠也。【徐鉉曰】錠中置燭，故謂之鐙。今俗別作燈，非是。【楚辭·招魂】華鐙錯些。【劉公幹·贈五官中郞將詩】明鐙熺炎光。　又山名。【山海經】鼓鐙之山。　又與登同。【儀禮·公食大夫禮】實于鐙。【註】瓦豆謂之鐙。【疏】詩：于豆于登。毛傳：木曰豆，瓦曰登。【後漢·禮儀志】瓦鐙一，彤矢四。\n\r\n又【廣韻】都鄧切【集韻】【韻會】【正韻】丁鄧切，𠀤音嶝。【廣韻】鞍鐙。【集韻】馬鞁具。【正字通】馬鞍兩旁，足所踏也。【韓致堯詩】和裙穿玉鐙。　\n\r\n又【韻會】豆下跗。【禮·祭統】執鐙。【註】鐙，豆下跗也。【釋文】鐙，音登。又丁鄧反。"}