{"拼音": "ā,ǎ,à,a,ē,ě", "部首": "阜", "笔画数": "7", "Unicode": "963F", "page": "1348", "volume": "【戌集中】【阜字部】", "notes": "\r\n\r\n【唐韻】【集韻】【韻會】【正韻】𠀤於何切，音娿。【爾雅·釋地】大陵曰阿。【玉篇】水岸也，邸也。【詩·小雅】菁菁者莪，在彼中阿。【傳】中阿，阿中也。\n\r\n又【大雅】有卷者阿。　\n\r\n又【爾雅·釋地】偏高曰阿丘。【釋名】阿，荷也。如人擔荷物，一邊偏高也。【詩·鄘風】陟彼阿丘，言采其蝱。　\n\r\n又【玉篇】倚也。阿衡，商官名。【書·太甲】不惠于阿衡。【傳】阿，倚。衡，平。　\n\r\n又【史記·范睢傳】不離阿保之手。\n\r\n又【倉公傳】故濟北王阿母。【註】服虔云：乳母也。　\n\r\n又【前漢·王莽傳】太阿右拂，大司空甄豐，少阿羲和，京兆尹劉歆。【註】皆官名。　\n\r\n又【儀禮·士昏禮】賔升西階，當阿東面致命。【註】阿，棟也。今文阿爲庪。【周禮·冬官考工記·匠人】四阿重屋。【註】四阿，若今四柱。\n\r\n又【詩·小雅】隰桑有阿。【箋】枝條阿阿然長美。　\n\r\n又【玉篇】比也，曲也。【左傳·昭二十年】阿下執事。【孟子】汙不至阿其所好。　\n\r\n又【集韻】一曰慢應。　又地名。【左傳·襄十四年】敗公徒于阿澤。【註】濟北東阿縣西南有大澤。【史記·李斯傳】阿縞之衣。【註】東阿縣，繒帛所出。【前漢·地理志】涿郡阿陵縣。　又宮名。【史記·秦始皇紀】先作前殿阿房。【註】括地志云：秦阿房宮，亦曰阿城，在雍州長安縣。一云阿，近也，以其去咸陽近，故號阿房。　又太阿，劒名。【戰國策】龍淵太阿。　又鬼名。【莊子·達生篇】東北方之下者，陪阿鮭蠪躍之。【註】陪阿，狀如小兒，長尺四，黑衣，赤幘，大冠，帶劒持戟。　\n\r\n又【淮南子·天文訓】天阿者，羣神之闕也。　又月御曰纖阿。【司馬相如·子虛賦】纖阿爲御。　又陽阿，古名俳，善歌者。【古詩】渡江采菱發陽阿。　又姓。【官氏志】唐阿光進，明阿賢，本出阿伏氏。　\n\r\n又【韻會小補】與呵通。【老子·道德經】唯之與阿，相去幾何。【註】唯與阿，遲速小異。　\n\r\n又【集韻】倚可切，娿上聲。與猗同。柔貌。【詩·檜風】猗儺其枝。【釋文】猗，於可反。【集韻】猗，或作阿。　\n\r\n又【韻會小補】音屋。【古詩】家中有阿誰。【木蘭詩】阿耶無大兒。【又】阿妹聞𡛷來。【世說新語】一門則有阿大中郞。　\n\r\n又【字彙補】阿葛切，音遏。【釋典】有阿難。"}