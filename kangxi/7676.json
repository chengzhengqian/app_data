{"拼音": "àn", "部首": "山", "笔画数": "8", "Unicode": "5CB8", "page": "310", "volume": "【寅集中】【山字部】", "notes": "\n\n【唐韻】五旰切【集韻】魚旰切【韻會】疑旰切【正韻】魚幹切，𠀤音犴。【說文】水厓而高者。【爾雅·釋地】望厓洒而高岸。【註】厓峻而水深曰岸。【詩·衞風】淇則有岸。【小雅】高岸爲谷。　又階也。【張衡·西京賦】襄岸夷塗。【註】襄，高也。岸，殿階也。　又魁岸，雄傑也。【前漢·江充傳】爲人魁岸。【註】岸者，有廉稜如崖岸形。【唐書·宦者傳】仇士良以李石稜稜有風岸深忌之。　又道岸。【詩·大雅】誕先登于岸。【註】道之極至處也。　又露額曰岸。【後漢·馬援傳】帝岸幘見援。　又獄名。【詩·小雅】宜岸宜獄。【註】鄕亭之繫曰岸，朝廷曰獄。韓詩作犴。"}