{"拼音": "nì,yì", "部首": "鳥", "笔画数": "21", "Unicode": "9DCA", "page": "1498", "volume": "【亥集中】【鳥字部】", "notes": "\r\n\r\n【廣韻】五歷切【集韻】【韻會】倪歷切，𠀤音逆。【玉篇】與鶂𪁌鷁𠀤同。【埤雅】鷊，綬鳥也。綏鳥大如鸜鵒，頭似雉，有時吐物長數寸，食必蓄嗉，臆前大如斗。【古今注】吐綬一名功曹，今俗謂之錦囊。一名辟株，行必遠草木，慮觸其嗉也。【韻會】亦曰眞珠雞，體有眞珠點文。李時珍曰：吐綬雞項有嗉囊，內藏肉綬，常時不見，春夏淸明則向日擺之，頂上先出兩翠角二寸許，乃徐舒項下綬，長闊近尺，采色煥爛，踰時悉斂，或剖視之，一無所睹。又草名。【詩·𨻰風】中唐有甓，邛有旨鷊。【爾雅·釋草】作虉綬。【郭註】小草有雜色，似綬。"}