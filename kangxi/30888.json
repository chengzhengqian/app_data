{"拼音": "cāng,cǎng", "部首": "艸", "笔画数": "13", "Unicode": "84BC", "page": "1050", "volume": "【申集上】【艸字部】", "notes": "\r\n\r\n〔古文〕𡶍𦭆【唐韻】七岡切【正韻】千剛切，𠀤音倉。【說文】草色也。【易·說卦傳】震爲蒼筤竹。【臨川吳氏註】蒼，深靑色。【詩·王風】悠悠蒼天。【禮·玉藻】大夫佩水蒼玉。【疏】似水之蒼而雜有文。　\n\r\n又【博雅】茂也。【書·益稷篇】至于海隅蒼生。【傳】蒼蒼然生草木。　又老也。【詩·秦風】蒹葭蒼蒼。【釋文】物老之狀。　\n\r\n又【前漢·陳勝傳】蒼頭。【註】士卒靑帛巾。　\n\r\n又【綱目集覽】蒼黃，急遽貌。　又姓。【通志·氏族略】蒼氏。【註】《風俗通》云：八愷，蒼舒之後。　\n\r\n又【韻會】采朗切，倉上聲。莽蒼，寒狀。一曰近郊之色。【莊子·逍遙遊】適莽蒼者，三飡而反。【唐書·韋述傳】蒼卒犇逼。【白居易詩】寒銷春蒼茫。　亦作倉。【禮·月令】駕倉龍，服倉玉。【史記·蕭望之傳】倉頭廬兒。　【直音】作蒼。蒼字从艸作。\n\r\n考證：〔【書·益稷謨】至于海隅蒼生。〕　謹照益稷不稱謨，謨改篇。"}