{"拼音": "shī,xié,zhī", "部首": "水", "笔画数": "5", "Unicode": "6C41", "page": "604", "volume": "【巳集上】【水字部】", "notes": "\n\n【唐韻】【韻會】之十切【集韻】【正韻】質入切，𠀤音執。【說文】液也。【禮·郊特牲】汁獻涗於醆酒。【註】獻讀爲莎。秬鬯者，中有煮鬱，和以盎齊，摩莎泲之，出其香汁，因謂之汁莎。　又啜汁。【史記·魏世家】客曰：彼勸太子戰攻，欲啜汁者衆。【註】喩冀功勳者衆也。　又雨雪雜下曰汁。【禮·月令】仲冬行秋令，則天時雨汁，瓜瓠不成。　\n\n又【集韻】檄頰切，音協。與協通。和也。【揚子·方言】自關而東曰協，關西曰汁。【張衡·西京賦】五緯相汁，以旅於東井。【左思·吳都賦】皆與謠俗汁協，律呂相應。【註】猶叶也。　\n\n又【爾雅·釋天】太歲在未爲協洽。【史記·歷書】作汁洽。【李巡云】言隂陽化生，萬物和合，故曰協洽也。　\n\n又【緯書】汁光紀，黑帝名。【周禮註】黑曰汁光紀，顓頊食焉。汁音叶，劉昌宗讀。亦作子集切。　\n\n又【集韻】實入切，音十。䦹邡，縣名，在蜀。或从邑作𨙩。亦作汁。\n\n考證：〔【周禮註】黑曰汁光紀，顓頊食焉。汁音叶，劉子集讀。亦作卽入切。〕　謹按周禮釋文汁音叶，劉子集反，謂劉昌宗音子集反，非以劉子集爲人名。謹改劉子集爲劉昌宗。卽入切爲子集切。"}