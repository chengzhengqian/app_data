{"拼音": "ní", "部首": "虫", "笔画数": "14", "Unicode": "873A", "page": "1087", "volume": "【申集中】【虫字部】", "notes": "\r\n\r\n【唐韻】五稽切【集韻】【正韻】研奚切，𠀤音倪。【爾雅·釋蟲】蜺，寒蜩。【註】寒螿也。【揚子·方言】蟬黑而赤者謂之蜺。　又嬰蜺，蟲名。【神異經】蜚蟲以季夏藏于鹿耳，名嬰蜺。　又與霓同。【爾雅·釋天】蜺爲挈貳。【註】雌虹也。　\n\r\n又【唐韻】五結切【集韻】倪結切，𠀤音齧。【韻會】屈虹也。【前漢·天文志】抱𧊗垂蜺。【註】雄爲虹，雌爲蜺。如淳曰：蜺讀曰齧。【晉書·王筠傳】沈約示筠《郊居賦》，筠讀至雌蜺連蜷，約撫掌欣抃曰：僕嘗恐人呼爲霓。蓋謂字本讀入聲，恐人呼爲平聲也。　\n\r\n又【廣韻】寒蜩之蜺亦音齧。　又孑蜺，延首之貌。【王延壽·魯靈光殿賦】白鹿孑蜺於欂櫨。　又虹蜺之蜺。【韻補】叶硏計切，音詣。《曹植·七啓》：凌轢諸侯，馳驅當世。揮袂則九野生風，忼慨則氣成虹蜺。\n\r\n考證：〔【王逸魯靈光殿賦】〕　謹照原文王逸改王延壽。"}