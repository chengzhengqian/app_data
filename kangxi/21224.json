{"拼音": "jiǎ,jiá", "部首": "田", "笔画数": "5", "Unicode": "7532", "page": "758", "volume": "【午集上】【田字部】", "notes": "\r\n\r\n〔古文〕𠇚𡴌【唐韻】【集韻】【韻會】古狎切【正韻】古洽切，𠀤音夾。草木初生之莩子也。【易·解卦】雷雨作而百果草木皆甲坼。【疏】百果草木皆莩甲開坼，莫不解散也。【後漢·章帝紀】方春生養，萬物孚甲。【註】葉裏白皮也。　又十干之首。【爾雅·釋天】歲在甲曰閼逢，月在甲曰畢。【易·蠱卦】先甲三日，後甲三日。【疏】甲者，造作新令之日。【書·益稷】娶于塗山，辛壬癸甲。【禮·郊特牲】社日用甲，用日之始也。　又凡物首出羣類曰甲。【戰國策】臣萬乗之魏，而甲秦楚。【釋文】甲，一作申，言居二國之上也。【張衡·西京賦】北闕甲第。【註】第，館也。甲，言第一也。【蘇軾·表忠觀𥓓】吳越地方千里，象犀珠玉之富甲於天下。　又始也。【書·多方】因甲于內亂。【註】甲，始也。　又科甲。【正字通】漢有甲乙丙科，平帝時歲課甲科四十人爲郞，乙科二十人爲太子舍人，丙科四十人補文學掌故。順帝陽嘉元年，增甲乙科員。　\n\r\n又【爾雅·釋言】甲，狎也。【註】謂習狎。【詩·衞風】雖則佩韘，能不我甲。【毛傳】甲，狎也。【朱註】甲，長也。言才能不足以長於我也。　又兵甲。【易·說卦】離爲甲冑。【疏】爲甲冑，取其剛在外也。【左傳·襄三年】組甲三百。【註】組甲，漆甲成組文。【禮·王制】命大司徒敎士以車甲。【周禮·冬官考工記】函人爲甲，犀甲七屬，兕甲六屬，合甲五屬。　\n\r\n又【揚子·方言】汗襦，自關而東謂之甲𥜗。【正字通】衣亦曰甲，元世祖制一衣，前有裳無衽，後長倍於前，亦無領袖，綴以雨襻，名比甲，以便弓馬。　又爪甲。【管子·四時篇】隂生金與甲。【註】隂氣凝結堅實，故生金爲爪甲也。　又甲帳，殿也。　又甲庫。【正字通】唐制，甲庫，藏奏鈔之地也。程大昌曰：唐中書門下吏部，各有甲曆，凡三庫以若干人爲一甲，在選部則名團甲。貞元四年，吏部奏三庫敕甲，又經失墜，乃至制敕旨甲皆被攺毀。據此則甲非甲乙之甲。龎元英文昌雜錄謂甲庫如令甲令丙，誤也。宋時有敕甲旨甲之稱，猶今言底言案也。遼史有架閣庫管句，元有左右部架閣庫，卽唐之甲庫也。　\n\r\n又【淮南子·覽冥訓】質壯輕足者爲甲卒。【註】甲鋩也。　又令甲，法令首章也。亦曰甲令。【戰國策】臣敬循衣服以待令甲。【史記·惠景閒侯年表】長沙王者至令甲，稱其忠焉。【註】瓚曰：漢以芮忠故特王之。以非制，故特著令。漢時決事，集爲令甲三百餘篇。如淳曰：令有先後，故有令甲，令乙，令丙。師古曰：若今第一，第二篇。【後漢·皇后紀】向使因設外戚之禁，編著甲令。　又官名。【周禮·夏官】司甲。【疏】司甲，兵戈盾官之長者。　又保甲。【正字通】編籍民戸，彼此詰察，防容隱姦宄也。又宋元豐，以諸路義勇攺爲保甲。紹興閒詔淮漢閒，取主戸之雙丁，十戸爲甲，五甲爲團，團有長。乾道閒，漕臣馮忠嘉言敎閱保甲，皆義勇民兵也。　又國名。【春秋·宣十六年】晉人滅赤狄甲氏及留吁。【註】甲氏留吁，赤狄別種。【傳·昭十六年】徐子及郯人莒人會齊侯盟于蒲隧，賂以甲父之鼎。【註】甲父，古國名。高平昌邑縣東南有甲父亭。　又姓。【莊子·庚桑楚】昭景也，甲氏也。【釋文】一說昭景甲三者，皆楚同宗也。昭景甲，三姓雖異，論本則同也。　又赤甲，山名。【杜甫詩】卜居赤甲遷居新。【註】白鹽，赤甲，皆峽口大山。赤甲山高，不生草木，上皆赤色，望之如人袒胛，在夔州。　又蟲介曰甲。　又鳥名。【博雅】定甲鴠也。　\n\r\n又【韻補】叶訖立切，音急。【揚雄·長楊賦】今樂遠出以露威靈，數動搖以疲車甲。叶上德。　又叶吉協切，音頰。【楚辭·九歌】操吳戈兮被犀甲，車錯轂兮短兵接。\n\r\n考證：〔【書·多方】甲于內亂。〕　謹照原文甲字上增因字。〔【左傳·宣十五年】晉侯滅赤狄甲氏及留吁。\n\r\n又【昭十五年】徐子及郯人莒人會齊侯盟于蒲隧，賂以甲父之鼎。〕　謹照原書左傳改春秋。昭字上又字改爲傳字。兩十五年俱照原文改爲十六年。晉侯改晉人。〔【莊子·庚桑楚】昭景也，著戴也，甲氏也。【註】昭景甲三者，皆楚同宗也。〕　謹照原文甲氏也下連著封也爲句，言昭景以戴而著甲氏以封而著也。今按義謹省著戴也三字。註改爲釋文一說。"}