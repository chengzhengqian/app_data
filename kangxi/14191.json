{"拼音": "qí,zhī", "部首": "木", "笔画数": "8", "Unicode": "679D", "page": "516", "volume": "【辰集中】【木字部】", "notes": "\n\n【唐韻】【集韻】【韻會】章移切【正韻】旨而切，𠀤音支。【說文】木別生條也。【徐曰】自本而分，故曰別生。【廣韻】枝柯也。【左傳·隱八年】疏枝布葉分。　又散也。【易·下繫】中心疑者其辭枝。又與支通。【詩·大雅】本支百世。左傳作本枝。　又支持也。【史記·項羽紀】諸將懾服，莫敢枝梧。【瓚曰】小柱爲枝，斜柱爲梧。　又干支亦作幹枝。【博雅】甲乙爲幹。幹者，日之神也。寅卯爲枝。枝者，月之靈也。　又手節曰枝。【孟子】爲長者折枝。【趙岐註】折枝，按摩手節也。　\n\n又【管子·度地篇】水別于他水，入于大水及海者，命曰枝水。　又枝江，縣名。【前漢·地理志】屬南郡。　又姓。【姓苑】楚大夫枝如，子躬之後爲枝氏。　\n\n又【集韻】翹移切，音祇。枝指，多指也。【莊子·駢拇篇】駢拇枝指。　\n\n又【集韻】渠羈切，音奇。【字林】橫首枝也。　\n\n又【集韻】居僞切，音攱。祭山名。　又與校通。【儀禮·士昏禮】主人拂几授校。【註】校，几足，古文爲枝。　與𣏽異。𣏽卽枚也。\n\n考證：〔本作支。故曰別生，會意。〕　謹照原文改自本而分故曰別生。〔【左傳·隱八年】枝布葉分。〕　謹按所引乃隱八年疏，非正文。謹照原書八年下增疏字。"}