{"拼音": "yāo", "部首": "幺", "笔画数": "3", "Unicode": "5E7A", "page": "341", "volume": "【寅集下】【幺字部】", "notes": "\n\n【唐韻】【集韻】於堯切。【韻會】【正韻】伊堯切，𠀤音邀。【說文】幺，小也。象子初生之形。【徐鉉曰】象纔有形質。【前漢·食貨志】徑七分重三銖曰幺錢。【註】師古曰：幺，小也。【陸機·文賦】猶弦幺而𡽪急。【註】幺，小也。　\n\n又【通俗文】不長曰幺。細小曰麽。【班彪·王命論】幺麽尚不及數子。　\n\n又【爾雅·釋獸】幺幼。【註】豕最後生者，俗呼爲幺豚。　又幺鳳，小鳥名。【蘇軾·梅花詞】倒掛綠毛幺鳳。　又六幺，曲名。【琵琶錄】綠腰，卽錄要也。本自樂工進曲，上令錄出要者，乃以爲名。後轉呼綠腰。又訛爲六幺也。【樂譜】琵琶曲有六幺。唐僧善本彈六幺曲，下撥一聲如雷發，妙絕入神。【白居易·琵琶引】先爲霓裳後六幺。　又姓。【萬姓統譜】弘治中有幺謙，湯隂人，爲通州訓導。　俗作么。"}