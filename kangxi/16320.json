{"拼音": "měi,mèi", "部首": "毋", "笔画数": "7", "Unicode": "6BCF", "page": "589", "volume": "【辰集下】【毋字部】", "notes": "\n\n【唐韻】武罪切【集韻】【韻會】母罪切【正韻】莫賄切，𠀤音浼。【增韻】常也，各也，凡也。《三蒼》曰：每，非一定之辭。【詩·小雅】每懷靡及。【莊子·外物篇】聖人躊躇以興事，以每成功。【郭象註】事不遠本，故其功每成。　又雖也。【爾雅·釋訓】每有，雖也。【詩·小雅】每有良朋。【箋】言雖有良朋也。　又貪也。【前漢·賈誼傳】衆庶每生。【註】孟康曰：每，貪也。【敘傳】致死爲福，每生作旤。　又姓。每當時，漢人。見【印藪】。　\n\n又【廣韻】【集韻】【韻會】【正韻】𠀤莫佩切，音妹。數也。一曰田美也。【左傳·僖二十八年】原田每每。【註】每有枚、昧二音，義同。　\n\n又【集韻】【正韻】謨杯切【韻會】謀杯切，𠀤音枚。義同。　【正字通】《古尚書》昧昧，與梅梅、媒媒、每每通聲。古人以聲狀義類如此。　【說文】作𡴋，草盛上出也。从屮母聲。【徐鉉曰】屮則象上出也。隸省作𡴋，今書作每。【毛氏曰】今俗作𣫭，非。"}