{"拼音": "yì", "部首": "彳", "笔画数": "7", "Unicode": "5F79", "page": "365", "volume": "【寅集下】【彳字部】", "notes": "\n\n〔古文〕𠈿【唐韻】【集韻】【韻會】𠀤營隻切，音疫。【說文】戍邊也。【詩·小雅·采薇序】遣戍役，以守衞中國。　\n\n又【玉篇】使役也。【易·說卦】致役乎坤。【書·大誥】予造天役。【周禮·天官·大宰】田役以馭其衆。　又有所求而不止曰役役。【莊子·齊物論】終身役役而不見其成功。【註】得此不止，復逐於彼，疲役終身也。　又凡役使之人曰厮役。【前漢·張耳𨻰餘傳贊】其賔客厮役，皆天下俊桀。　又列也。【詩·大雅】禾役穟穟。【傳】役，列也。【疏】種禾，則使有行列，其苗穟穟然美好也。　【韻會】或作伇。"}