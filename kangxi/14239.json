{"拼音": "liǔ", "部首": "木", "笔画数": "9", "Unicode": "67F3", "page": "521", "volume": "【辰集中】【木字部】", "notes": "\n\n〔古文〕丣𣓠【唐韻】【集韻】【韻會】【正韻】𠀤力九切，留上聲。【說文】小楊也。本作桺。从木丣聲。【埤雅】柔脆易生，與楊同類。縱橫顚倒植之皆生。　又柳谷，日入處。【書·堯典】宅西曰昧谷。徐廣云：柳谷。【宋祁筆記】古文卯本柳字，後借爲辰卯之卯。北本別字，後借爲西北之北。虞翻笑鄭元不識古文，以卯爲昧，訓北曰：北，猶別也。　又星名。【爾雅·釋天】咮謂之柳。　又車也。服虔曰：東郡謂廣轍車爲柳。李奇曰：大牛車爲柳。鄧展曰：喪車爲柳。　\n\n又【爾雅·釋樂】宮謂之重，商謂之敏，角謂之經，徵謂之迭，羽謂之柳。　又侯國名。【前漢·地理志】屬渤海郡。又姓。【姓譜】魯子展之後，食邑于柳，遂以爲氏。○按楊柳一物二種，《毛詩》分而言之者，《齊風》折柳樊圃，《陳風》東門之楊是也。合而言之者，《小雅》楊柳依依是也。《本草》云：楊枝硬而揚起，故謂之楊。柳枝弱而垂流，故謂之柳。《正字通》據古詩南楊北有柳分爲二，非。"}