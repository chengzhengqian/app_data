{"拼音": "áo,ào", "部首": "攴", "笔画数": "10", "Unicode": "6556", "page": "471", "volume": "【卯集下】【攴字部】", "notes": "\n\n【廣韻】五勞切【集韻】【韻會】【正韻】牛刀切，𠀤音遨。【說文】作𢾍，游也。从出从放。【集韻】隷作敖。【博雅】遊敖，戲也。【詩·邶風】以敖以遊。【釋文】敖，亦作遨。　\n\n又【詩·衞風】碩人敖敖。【傳】敖敖，長貌。【箋】猶欣欣也。　\n\n又【左傳·昭十三年】葬子千于訾，實訾敖。【註】無號諡者，楚皆謂之敖。　\n\n又【爾雅·釋訓】敖敖，傲也。【疏】大雅板篇云：聽我嚻嚻。毛傳云：猶謷也。敖謷嚻音義𠀤同。　又地名。【詩·小雅】搏獸于敖。【傳】敖，鄭地，今近滎陽。【左傳·宣十二年】晉師在敖鄗之閒。【註】敖鄗二山，在滎陽縣西北。　又姓。【廣韻】顓頊，大敖後。　又與熬同。【荀子·富國篇】天下敖然，若燒若焦。　又與螯同。【荀子·勸學篇】蟹六跪而二敖。【註】敖，蟹首上如鉞者。　又與嗷同。【荀子·彊國篇】百姓讙敖。【註】敖，喧噪也。　\n\n又【集韻】【正韻】𠀤魚到切。同傲。慢也。【詩·小雅】彼交匪敖。【註】不敖慢。【禮·曲禮】敖不可長。【疏】敖者，矜慢在心之名。【爾雅·釋言】敖，憮，傲也。　\n\n又【史記·天官書】箕爲敖客。【註】敖，調弄也。　\n\n又【博雅】傲，妄也。【說文】从攴作敖。敖字原从攴作。\n\n考證：〔【左傳·昭十二年】〕　謹照原文二改三。"}