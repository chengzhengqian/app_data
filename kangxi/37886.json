{"拼音": "jí,ji", "部首": "車", "笔画数": "13", "Unicode": "8F91", "page": "1246", "volume": "【酉集下】【車字部】", "notes": "\r\n\r\n【廣韻】【韻會】【正韻】𠀤秦入切，音集。【說文】車和輯也。【六書故】合材爲車咸相得謂之輯。　\n\r\n又【玉篇】和也。【正韻】睦也。【書·湯誓】輯寧爾邦家。　又吐辭和好曰輯。【詩·大雅】辭之輯矣。　又顏色和柔亦曰輯。【詩·大雅】輯柔爾顏。　又斂也。【書·舜典】輯五瑞。【禮·檀弓】蒙袂輯屨。【註】力憊不能斂屨也。　又與集通。【前漢·郊祀歌】澤汪濊，輯萬國。　又與楫通。【前漢·兒寬傳】統楫羣元。【註】楫，聚也。當作輯。\n\r\n又【公孫弘傳】發輯濯士。【註】輯，本從木，其音同耳。　又與揖通。【晉語】君輯大夫就車。【註】輯作揖。"}