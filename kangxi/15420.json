{"拼音": "lǔ", "部首": "木", "笔画数": "19", "Unicode": "6AD3", "page": "560", "volume": "【辰集中】【木字部】", "notes": "\n\n【唐韻】【正韻】郞古切【集韻】【韻會】籠五切，𠀤音魯。【說文】大盾也。【禮·儒行】禮義以爲干櫓。　\n\n又【玉篇】櫓，城上守禦望樓。【釋名】櫓，露也，露上無覆屋也。【後漢·公孫瓚傳】樓櫓千里。一作㯭。　\n\n又【韻會】戰陳高巢車亦爲櫓。【太公·六韜篇】陷堅陣，敗强敵，武翼大櫓，提翼小櫓。　又進船具。【釋名】船尾曰柂，在旁曰櫓。櫓，膂也，用膂力然後舟行也。【通鑑】呂蒙取荆州，使白衣搖櫓。　又櫓𦊖子，果名。【桂海虞衡志】大如椀，數十房欑聚成毬，食之微甘。\n\n考證：〔【禮·儒行】禮義爲干櫓。〕　謹照原文禮義下增以字。"}