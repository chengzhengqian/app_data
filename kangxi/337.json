{"拼音": "zhàng,zhàng", "部首": "人", "笔画数": "5", "Unicode": "4ED7", "page": "92", "volume": "【子集中】【人字部】", "notes": "\n\n【廣韻】【集韻】【韻會】【正韻】𠀤直亮切，長去聲。劒戟總名。唐制，殿下兵衞曰仗。【儀衞志】朝會之仗，三衞番上，分爲五仗，皆帶刀捉仗，列於東西廊下。每日以四十六人立內廊閣外，號曰內仗。朝罷放仗，天子出，則有細仗，黃麾仗。　\n\n又【淮南子·原道訓】履危行險，無忘𤣥仗。【註】𤣥仗，道也。　又憑倚也。【詩·大雅·有馮有翼疏】馮者，可以委仗。　又與杖通。【前漢·李尋傳】近臣已不足杖矣。【註】杖通仗。　\n\n又【集韻】【韻會】雉兩切【正韻】呈兩切，𠀤長上聲。義同。◎按兵杖、器仗之仗，上、去二聲通用。惟馮仗之仗無上聲。"}