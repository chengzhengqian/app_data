{"拼音": "jìng", "部首": "金", "笔画数": "19", "Unicode": "93E1", "page": "1320", "volume": "【戌集上】【金字部】", "notes": "\r\n\r\n【唐韻】【集韻】【韻會】【正韻】𠀤居慶切，音竟。【說文】取景之器也。【玉篇】鑑也。【釋名】鏡，景也。言有光景也。【前漢·韓安國傳】淸水明鏡，不可以形逃。　又明也。【前漢·衞姬傳】深說經義，明鏡聖法。　又石鏡，山名。【潯陽記】石鏡山之東，一圓石縣厓，明淨照人見形。　又石名。【述異記】饒州舊傳，軒轅氏鑄鏡於湖邊，今有軒轅磨鏡石。　又破鏡，獸名。【前漢·郊祀志】人有言，古天子常以春解祠，祠黃帝用一梟破鏡。【註】祠祭以解罪求福，梟鳥食母，破鏡似貙食父，黃帝欲絕其類，故使百吏祠皆用之。　又姓。【姓苑】漢河內令鏡斂，後唐同光中媵臣鏡新磨。　\n\r\n又【韻補】叶居亮切，姜去聲。【道藏歌】風雲隱宛微，講論五岳匠。硨磲精琉璃，琥珀金剛鏡。"}