{"拼音": "jiàn", "部首": "艸", "笔画数": "16", "Unicode": "85A6", "page": "1062", "volume": "【申集上】【艸字部】", "notes": "\r\n\r\n〔古文〕𧲛【唐韻】【集韻】𠀤作甸切，音𧲛。【爾雅·釋草】薦，黍蓬。【疏】蒿也。【唐書·契苾何力傳】逐薦草美水以爲生。【說文】獸之所食草也。【莊子·齊物論】麋鹿食薦。【郭註】六畜所食曰薦。　\n\r\n又【韻會】進也。【易·豫卦】殷薦之上帝。【周禮·籩人】薦羞之實。【註】未食未飮曰薦，旣食旣飮曰羞。【穀梁傳註】無牲而祭曰薦。\n\r\n又【集韻】才甸切。通荐。【前漢·終軍傳】隨畜薦居。【師古註】薦讀曰荐。　又與縉通。【史記·五帝本紀】薦紳先生難言之。　\n\r\n又【揚子·方言】江淮家居𥴖中謂之薦。【註】薦音荐。　\n\r\n又【字彙補】卽略切，音爵。【詩·大雅】𥂘醢以薦。與臄、咢爲韻。　【集韻】或作𥤆、𧲛。𥴖字原从稗作。\n\r\n考證：〔【周禮·籩人】薦羞之事。〕　謹照原文事改實。〔【揚子·方言】江淮家𥴖于中，謂之薦。【註】薦音符。〕　謹照原文𥴖于改居𥴖。符改荐。"}