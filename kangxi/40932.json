{"拼音": "chǎn", "部首": "門", "笔画数": "11", "Unicode": "9610", "page": "1342", "volume": "【戌集上】【門字部】", "notes": "\r\n\r\n【唐韻】昌善切【集韻】【韻會】【正韻】齒善切，𠀤音幝。【說文】開也。【增韻】闢也。【後漢·班固傳】厥有氏號，紹天闡繹者。【註】闡，開也。　\n\r\n又【增韻】顯也。【玉篇】明也。【易·繫辭】夫易彰往而察來，而微顯闡幽。【註】闡，明也。【書·大禹謨·舞干羽于兩階傳】修闡文敎，舞文舞于賓主階閒。【春秋·左傳杜序】其微顯闡幽，裁成義類者，皆據舊例而發義，指行事以正褒貶。【揚子·太𤣥經】次六：幽闡積。【註】六爲水稱。幽施祿及下，故闡積。　\n\r\n又【玉篇】大也。【易·豐卦註】闡者，弘廣之言。凡物之大，具有二種，一者自然之大，一者由人之闡弘使大。【書·君𨻰·爾惟弘周公丕訓傳】汝爲政，當闡大周公之大訓。　又廣也。【史記·秦始皇紀】闡幷天下。\n\r\n又【禪梁父註】禪闡廣地土也。　又地名。【左傳·哀八年】夏齊人取讙及闡。【註】闡在東平劉縣北。【後漢·郡國志】益州越巂郡闡。　\n\r\n又【集韻】稱延切，音燀。【陸雲·陸府君誄】瑰光旣耀，靈寶未闡，弗慮皇圖，銜恨殂遷。　\n\r\n又【韻補】叶稱人切，音瞋。【𨻰琳·悼龜賦】探頤索隱，無幽不闡。下方太祗，上配淸純。"}