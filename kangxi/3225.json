{"拼音": "duō", "部首": "口", "笔画数": "8", "Unicode": "5484", "page": "184", "volume": "【丑集上】【口字部】", "notes": "\n\n【唐韻】【集韻】【韻會】【正韻】𠀤當沒切，敦入聲。【說文】相謂也。【前漢·李陵傳】立政曰：咄，少卿良苦。　\n\n又【廣韻】呵也。【戰國策】呴籍叱咄。【前漢·東方朔傳】朔笑之曰：咄。【註】師古曰：咄，叱咄之聲。　又泉名。【寰宇記】咄泉在淨戒寺北，人至泉旁，大叫大涌，小叫小涌，咄之則涌彌甚。　\n\n又【韻會】咄咄，驚怪聲也。【後漢·嚴光傳】帝卽其臥所，撫光腹曰：咄咄子陵，不可相助爲理耶。【晉書·殷浩傳】但終日書空，作咄咄怪事四字而已。　\n\n又【增韻】咄嗟，咨語也。【晉書·石崇傳】嘗爲客作豆粥，咄嗟便辦。　\n\n又【正字通】或曰汾晉之閒，尊者呼左右曰咄，左右必諾。司空圖作休沐記用之。　\n\n又【前漢·西域傳】郁立師國，王治內咄谷。【註】咄，丁忽反。　\n\n又【集韻】【韻會】【正韻】𠀤都括切，音掇。【玉篇】叱也。　\n\n又【前漢·東方朔傳註】鄭展曰：咄，音豽裘之豽。◎按師古以鄧說爲非，然鄧有此音，今存之。　又叶都聿切。【蘇轍·香山賦】母令東坡，聞我而咄。奉持香山，稽首仙釋。"}