{"拼音": "bèi,bì,pī,pì", "部首": "衣", "笔画数": "10", "Unicode": "88AB", "page": "1115", "volume": "【申集下】【衣字部】", "notes": "\r\n\r\n【唐韻】皮彼切【集韻】【韻會】部靡切，𠀤音罷。【說文】寢衣也。【釋名】被，被也，被覆人也。【傅𤣥被銘】被雖溫，無忘人之寒。無厚于己，無薄于人。　\n\r\n又【唐韻】皮義切，音髲。覆也。【詩·大雅】天被爾祿。【箋】天覆被女以祿位，使祿福天下。　又及也。【書·堯典】光被四表。又表也。【儀禮·士昏禮】笲緇被纁裹加于橋。　又具也。【戰國策】械器被具。　又帶也。【前漢·韓王信傳】國被邊，匈奴數入。　又加也。【前漢·高帝紀】高祖被酒，夜徑澤中。【註】爲酒所加也。　又把中也。【周禮·冬官·廬人】凡爲殳，五分其長。以其一爲之被而圍之。　又負也。【後漢·賈充傳】被羽先登。　又被廬，晉地名。【晉語】乃大蒐于被廬。　\n\r\n又【韻會】攀糜切，音披。【廣雅】裮被，不帶也。【屈原·離騷】何桀紂之猖被兮。【前漢·揚雄傳】被夫容之朱裳。　又荷衣曰被。【左傳·襄十四年】被苫蓋。　\n\r\n又【古今人表】被衣，人名。【莊子·知北遊】齧缺問道乎被衣。　又姓。【前漢·王褒傳】宣帝時，徵能《楚辭》，九江被公召見誦讀。【通志·氏族略】鄭有大夫被詹，《漢書》有牂牁太守被條。　通作披。"}