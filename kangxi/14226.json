{"拼音": "kē", "部首": "木", "笔画数": "9", "Unicode": "67EF", "page": "520", "volume": "【辰集中】【木字部】", "notes": "\n\n【唐韻】古俄切【集韻】【韻會】【正韻】居何切，𠀤音歌。【說文】斧柄也。【詩·豳風】伐柯伐柯，其則不遠。【周禮·冬官考工記】柯長三尺。　\n\n又【倉頡篇】柯屬，槍梢也。　\n\n又【爾雅·釋詁】柯，法也。　又枝也。【謝靈運·鄴中集詩】傾柯引弱枝。　又草莖也。【張衡·西京賦】濯靈芝以朱柯。　\n\n又【方言】盂謂之柯。　又木名。【廣志】柯木出廣南山谷閒，波斯家用爲船舫。　又齊地名。【春秋·莊十三年】公會齊侯盟于柯。　又姓。【韻會】吳公子柯隆之後。　又叶于希切，音衣。【黃庭經】丹靑紫條翠靈柯，七蕤玉籥閑兩扉。蕤原字上从八作，不从艸。\n\n考證：〔【春秋·莊十三年】公會齊侯于柯。〕　謹照原文于柯上增盟字。"}