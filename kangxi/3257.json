{"拼音": "mìng", "部首": "口", "笔画数": "8", "Unicode": "547D", "page": "183", "volume": "【丑集上】【口字部】", "notes": "\n\n【唐韻】【集韻】【韻會】【正韻】𠀤眉病切，鳴去聲。【説文】使也。【書·堯典】乃命羲和。　\n\n又【玉篇】敎令也。【書·大禹謨】文命敷于四海。【傳】言其外布文德敎命。【說命】王言惟作命。【易·泰卦】自邑告命。【增韻】大曰命，小曰令。上出爲命，下稟爲令。　\n\n又【爾雅·釋詁】命，告也。　\n\n又【易·乾卦】各正性命。【疏】命者，人所稟受。【說卦】窮理盡性，以至于命。【註】命者，生之極。【左傳·成十三年】民受天地之中以生，所謂命也，是以有動作禮義威儀之則，以定命也。【疏】命雖受之天地，短長有本，順理則壽考，逆理則夭折，是以有動作禮義威儀之法則，以定此命，言有法，則命之長短得定，無法，則夭折無恆也。　\n\n又【詩·周頌】維天之命，於穆不已。【箋】命，猶道也。　\n\n又【詩·周頌】夙夜基命宥密。【傳】命，信也。【疏】信順天命。　\n\n又【周禮·春官·大祝】作六辭，以通上下親疏遠近。一曰祠，二曰命。【論語】爲命裨諶草創之。【疏】命，謂政令盟會之辭也。　\n\n又【周禮春官大宗伯】典命。【註】命，謂遷秩羣臣之書。　又星名。【周禮·春官·大宗伯】司命。【註】文昌第四星。　\n\n又【周語】襄王賜晉惠公命。【註】命，瑞命。諸侯卽位，天子賜之命圭，以爲瑞節。　\n\n又【周語】襄王賜。晉文公命。【註】命，命服也。諸侯七命，冕服七章。　\n\n又【前漢·張耳傳】嘗亡命遊外黃。【註】師古曰：命者，名也。脫名籍而逃亡。　\n\n又【前漢·李陵傳】射命中。【註】師古曰：所指名處，卽中之也。　\n\n又【廣韻】計也。　\n\n又【廣韻】召也。　又叶眉辛切，音珉。【詩·鄘風】乃如之人也，懷昏姻也，大無信也，不知命也。\n\n又【大雅】保右命之，自天申之。○按《朱子》皆叶彌幷反，幷在庚韻，難與眞韻相叶，疑應作彌賔反。　又叶漭去聲。【郭璞·山海經·不死國贊】有人爰處，員丘之上，赤泉駐年，神木養命。　\n\n又【禮·大學】舉而不能先命也。【註】命讀爲慢，聲之誤也。【釋文】命音慢，武諫反。\n\n考證：〔【論語】爲命裨諶草創之。【註】命，謂政令盟會之辭也。〕　謹照原文註改疏。"}