{"拼音": "shū", "部首": "木", "笔画数": "8", "Unicode": "67A2", "page": "550", "volume": "【辰集中】【木字部】", "notes": "\n\n【唐韻】昌朱切【集韻】【韻會】春朱切，𠀤音姝。本也。【說文】戸樞也。【爾雅·釋宮】樞謂之椳。　又制動之主曰樞機。【易·繫辭】言行君子之樞機。　又北斗第一星，謂之天樞。【春秋·運斗樞】天樞德見則鳳凰翔。　又五帝之精黃，則含樞紐。【禮·大傳註】禘祭之一。　又要也。【荀子·富國篇】人君者，管分之樞要也。　又本也，中也。【淮南子·原道訓】經營四隅，還返于樞。　又樞密，掌軍政之官也。【宋·司馬光集】文彥博除樞密，詔曰：仍冠中書。　又金樞，月也。【木華·海賦】大明㩠轡於金樞之穴。　又木名。【詩·唐風】山有樞。【草木疏】樞，其針刺如柘，其葉如楡，瀹爲茹，美滑于白楡。【正韻】抽居切。義同。　\n\n又【集韻】烏侯切，音謳。【王逸·九思】將喪兮玉斗，遺失兮鈕樞。我心兮煎熬，惟是兮用憂。"}