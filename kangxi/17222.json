{"拼音": "guān,lún,lǔn", "部首": "水", "笔画数": "11", "Unicode": "6DEA", "page": "631", "volume": "【巳集上】【水字部】", "notes": "\n\n【唐韻】力迍切【集韻】【韻會】【正韻】龍春切，𠀤音倫。【說文】水波也。【爾雅·釋水】小波爲淪。【詩·魏風】河水淸且淪猗。【傳】小風拂水成文，轉如輪也。【韓詩外傳】順流而風曰淪。淪，文貌。　\n\n又【爾雅·釋言】淪，率也。【詩·小雅】淪胥以鋪。【箋】言牽率相引，而徧得罪。　\n\n又【博雅】淪，沒也。【書·微子】今殷其淪喪。　\n\n又【集韻】縷尹切，音稐。盧困切，音論。義𠀤同。　又鱗淪，水相次貌。【馬融·長笛賦】波瀾鱗淪。　又垽淪，水迴旋貌。【郭璞·江賦】垽淪溛瀤。　又濆淪，水勢相糾貌。【木華·海賦】𣽴濆淪而滀漯。　又混淪，未分離之貌。【列子·天瑞篇】氣形質具而未相離，故曰混淪。　又水名。【山海經】宣山，淪水出焉。　\n\n又【集韻】姑頑切，音鰥。姓也。古有泠淪氏。　又魯本切，㤻上聲。混淪，水流轉貌。　\n\n又【韻補】叶閭員切，音連。【道藏歌】今日度元吉，憶曾狀曲泉。萬神同斯和，億劫豈知淪。"}