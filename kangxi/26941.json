{"拼音": "chù,nà,nǜ,qù,xù", "部首": "糸", "笔画数": "12", "Unicode": "7D6E", "page": "923", "volume": "【未集中】【糸字部】", "notes": "\r\n\r\n【廣韻】息御切【集韻】【正韻】息據切，𠀤音楈。【說文】敝緜也。【釋名】絮，胥也，胥久故解落也。【急就篇註】漬繭擘之精者曰緜，粗者曰絮。今則謂新者爲緜，故者曰絮。【前漢·文帝紀】九十以上賜帛，人二疋，絮三斤。【註】師古曰：絮，綿也。　\n\r\n又【史記·絳侯世家】太后以冒絮提文帝。【註】應劭曰：陌額絮也。晉灼曰：《巴蜀異物志》謂頭上巾爲冒絮。　\n\r\n又【廣韻】抽據切【集韻】楮御切【韻會】摛據切，𠀤音悇。【禮·曲禮】毋絮羹。【註】絮，猶調也。【釋文】謂加以鹽梅也。　\n\r\n又【廣韻】乃亞切，音䏧。【集韻】企夜切，音㰤。絲棼也。　\n\r\n又【廣韻】【集韻】𠀤尼據切，音女。姓也。【前漢·張敞傳】敞使賊捕掾絮舜有所案驗。　\n\r\n又【集韻】【韻會】𠀤人余切，音如。姓也。　\n\r\n又【集韻】女加切，音挐。義同。"}