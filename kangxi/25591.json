{"拼音": "suàn", "部首": "竹", "笔画数": "14", "Unicode": "7B97", "page": "888", "volume": "【未集上】【竹字部】", "notes": "\r\n\r\n【廣韻】蘇管切【集韻】【韻會】【正韻】損管切，𠀤音篹。【海篇】酸上聲。【廣韻】物數也。【儀禮·鄕飮酒禮】無算爵，無算樂。【註】算，數也。賔主燕飮，爵行無數，醉而止也。燕樂亦無數，或閒或合，盡歡而止也。【前漢·景帝紀】後二年詔曰：今訾算十以上廼得官，廉士算不必衆，有市籍不得官，無訾又不得官，朕甚愍之。訾算四得官，亡令廉士久失職，貪夫長利。【註】應劭曰：古者疾吏之貪，衣食足，知榮辱，限訾十算廼得爲吏。十算，十萬也。賈人有財，不得爲吏，廉士無訾又不得官，故減訾四算得官矣。師古曰：訾與貲同。　\n\r\n又【集韻】緒纂切，又須兗切，音選。義𠀤同。　又竹器。【史記·鄭莊傳】其餽遺人不過算器食。【註】徐廣曰：算，竹器。　\n\r\n又【集韻】【正韻】𠀤蘇貫切，音蒜。計歷數者也。【世本】黃帝時隷首作算數。【前漢·律歷志】算法用竹，徑一分，長六寸，二百七十一枚而成六觚，爲一握。徑象乾律黃鐘之一，而長象坤呂林鐘之長。\n\r\n又【藝文志】曆家有《許商算術》二十六卷，《杜忠算術》十六卷。【後漢·馬嚴傳註】《劉𡽪·九章算術》：方田第一，粟米第二，差分第三，少廣第四，商功第五，均輸第六，盈不足第七，方程第八，句股第九。　又投壷較射，數勝負之籌曰算。【儀禮·鄕射禮】一人執算以從之。【周禮·春官】《太史》：凡射事，飾中舍算。【註】謂設算於中，以待射時而取之，中則釋之。【禮·投壷】二算爲純，一算爲奇。【註】純，全也。二算合爲一，全也。一算謂不滿純者。算之多少視坐上之人數，每人四矢，亦四算也。　又籌畫也。【揚子·法言】爲國不廸其法，望其效，譬諸算乎。【註】欲治而不用先王之法，猶無財運算，無益于富也。　又智也。【列子·力命篇】自長非所增，自短非所損，算之所亡若何。【註】算，猶智也。　又與筴同。【儀禮·旣夕】主人之史請讀賵執算。【註】古文算皆爲筴。又叶音訕。【陸機·擬良宴詩】四座咸同志，羽觴不可算。高談一何綺，蔚若朝霞爛。　【集韻】或作選。"}