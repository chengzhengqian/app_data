{"拼音": "sì", "部首": "己", "笔画数": "3", "Unicode": "5DF3", "page": "326", "volume": "【寅集中】【己字部】", "notes": "\n\n【唐韻】詳里切【集韻】【韻會】象齒切【正韻】詳子切，𠀤音似。【說文】已也。四月陽氣已出，隂氣已藏，萬物皆成文章，故巳爲蛇，象形。【史記·律書】巳者，言陽氣之已盡也。【前漢·律歷志】振美於辰，已盛於巳。【釋名】已也，如出有所爲，畢已復還而入也。【玉篇】嗣也，起也。【爾雅·釋天】太歲在巳曰大荒落。　\n\n又【韻會】上巳，節名。【韓詩章句】鄭國之俗，三月上巳，之溱洧兩水之上，執蘭招魂續魄，祓除不祥。【宋書·禮志】自魏以後，但用三日，不以巳也。　\n\n又【韻補】古巳午之巳，亦讀如已矣之已。【增韻】陽氣生于子，終于巳。巳者，終巳也，象陽氣旣極回復之形，故又爲終巳字。今俗以有鉤挑者爲終已字，無鉤挑者爲辰巳字，是蓋未知其義也。"}