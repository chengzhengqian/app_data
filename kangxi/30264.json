{"拼音": "dàng", "部首": "艸", "笔画数": "9", "Unicode": "8361", "page": "1058", "volume": "【申集上】【艸字部】", "notes": "\r\n\r\n【唐韻】徒朗切【集韻】【韻會】待朗切，𠀤音盪。大也。【論語】蕩蕩乎民無能名焉。　\n\r\n又【釋名】蕩，排盪去穢垢也。【禮·昏義】蕩天下之隂事。　\n\r\n又【禮·月令】仲冬諸生蕩。【註】蕩謂物動萌芽也。　\n\r\n又【書·畢命】以蕩陵德。【傳】放蕩也。　\n\r\n又【書·盤庚】今我民用，蕩析離居。【註】播蕩也。　\n\r\n又【詩·大雅】蕩蕩上帝。【傳】蕩蕩，法度廢壞貌。　又姓。【春秋·僖二十五年註】宋桓公生子蕩，後以蕩爲氏。　又他浪切，音儻。義同。　又底朗切，音黨。【周禮·地官·稻人】以溝蕩水。【註】謂以溝行水也。　\n\r\n又【前漢·揚雄傳】雄爲人𥳑易佚蕩。【註】佚蕩，緩也。　又他郞切，音湯。地名。【史記·魯仲連傳】止于蕩隂不進。【註】河內有蕩隂縣。　又水名。【前漢·地理志】蕩水東至內黃澤。　又坦朗切。平易也。【詩·齊風】魯道有蕩。徐邈讀帑。"}