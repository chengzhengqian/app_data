{"拼音": "lí", "部首": "牛", "笔画数": "12", "Unicode": "7282", "page": "701", "volume": "【巳集下】【牛字部】", "notes": "\n\n【廣韻】郎奚切【集韻】【韻會】憐題切，𠀤音黎。【玉篇】耕具也。【廣韻】墾田器。山海經曰：後稷之孫叔均所作。魏略曰：皇甫隆爲燉煌太守，敎民作樓犂。【管子·乗馬篇】丈夫二犂，童五尺一犂。【正字通】宋淳化五年，武允成獻踏犂一具，不用牛，以人力運。　\n\n又【廣韻】耕也。【前漢·匈奴傳】犂其庭。【註】師古曰：犂，耕也。　\n\n又【史記·呂后紀】犂明。【註】徐廣曰：犂猶比也，將明之時。\n\n又【南越傳】犂旦，城中皆降伏波。【註】徐廣曰：呂靜云：犂，結也。結猶連及逮至也。\n\n又【史記·犂旦註】索隱曰：犂，黑也。天未明而尚黑也。　\n\n又【史記·歷書】祝犂協洽。【註】祝犂，巳也。　\n\n又【前漢·匈奴傳】其國稱之曰撐犂孤塗單于。匈奴謂天爲撐犂，謂子爲孤塗。\n\n又【汲冢周書】孅犂。【註】北狄之別名。【史記·秦本紀】丹犂臣蜀。【註】丹犂，二戎號也。臣伏於蜀。\n\n又【匈奴傳】薪犂之國。【前漢·西域傳】蒲犂國王治蒲犂國。　又地名。【左傳·哀十年】取犂及轅。【註】犂，一名隰濟，南有隰隂縣。\n\n又【史記·西南夷傳】以筰都爲沈犂郡。【前漢·地理志】犂縣，屬東郡。又育犂縣，屬東萊郡。【後漢·安帝紀】攻夫犂營。【註】夫犂，縣名，屬遼東屬國。　又人名。【左傳·昭二十九年】顓頊氏有子曰犂，爲祝融。【註】犂爲火正。　【廣韻】同𤛿。【集韻】本作𤛿，或省作𥝫。類篇或作𤛼。【正韻】亦作犁。　\n\n又【廣韻】力脂切【集韻】【韻會】良脂切，𠀤音棃。【廣韻】牛駁。【論語】犂牛之子。【註】犂雜文。　\n\n又【集韻】一曰耕也。　\n\n又【書·泰誓】播棄犂老。【傳】駘背之耉稱犂老。【疏】孫炎曰：耉，面凍犂色，似浮垢也。【釋文】犂力私反，又力兮反。　\n\n又【春秋·定六年】晉人執宋行人樂祈犂。\n\n又【左傳·哀十年】取犂。【釋文】𠀤力兮反，又力之反，二音皆可讀。　【集韻】或作𤛼斄。【韻會】俗作犁。　\n\n又【集韻】力求切，音留。犂然，栗然也。【莊子·山木篇】犂然有當於人之心。音義不當留。\n\n考證：〔【後漢·安帝紀】攻夫犂營。【註】夫犂，縣名，屬遼東樂國。〕　謹照原文樂國改屬國。〔【書·泰誓】播棄犂老。【傳】駘背之耉稱老。〕　謹照原文稱下增犂字。〔【莊子·山木篇】犂然有當於人心。【音義】犁，力牛反。〕　謹按莊子音義無力牛反之文。謹改爲按莊子山木篇犂然有當於人之心。音義不當留。"}