{"拼音": "", "部首": "土", "笔画数": "7", "Unicode": "5750", "page": "225", "volume": "【丑集中】【土字部】", "notes": "\n\n〔古文〕㘸【唐韻】【集韻】【韻會】【正韻】𠀤徂臥切，音座。行之對也。【禮·曲禮】坐如尸。【又】虛坐盡後，食坐盡前。　又便坐，別坐之處。【前漢·文翁傳】在便坐受事。　\n\n又【後漢·宣秉傳】秉修高節，光武特拜御史中丞，詔與司隸校尉中書令同專席而坐，京師謂之三獨坐。　又猶守也。【左傳·桓十二年】楚伐絞，軍其南門。絞人爭出，驅楚役徒于山中。楚人坐其北門，而覆諸山下，大敗之。　又古者謂跪爲坐。【禮·曲禮】先生琴瑟書策在前，坐而遷之。【註】坐，跪也。　\n\n又【律】有罪坐。【前漢·文帝紀】除收帑相坐律令。　又罪人對理曰坐。【左傳·僖二十八年】鍼莊子爲坐。　又釋氏大坐曰跏趺。【蓮華經】結跏趺坐。　又與座通。【前漢·梅福傳】當戸牖之法坐。【註】正座也。　又姓。見【姓苑】。　\n\n又【集韻】徂果切，音睉。義同。○按坐有上去二音，字韻諸書訓註皆同，惟《轉註古音》坐註引《史記》高帝紀，遂坐上坐。《正義》云：前坐字，在果反，後坐字，在臥反。《字彙》行坐之坐讀上聲，非。《正字通》謂坐字在上聲者，叶音也，亦非。　本作𡋲。【說文】从土，从畱省，土所止也。隷作坐。\n\n考證：〔【左傳·桓十二年】楚人坐其北門，而覆其山下，大敗之。〕　謹照原文覆其山下改爲覆諸山下。〔本作𡊎。【說文】从土从留省，土所止也。〕　謹照說文𡊎改𡋲。留改畱。"}