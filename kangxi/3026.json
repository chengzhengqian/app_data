{"拼音": "gǔ", "部首": "口", "笔画数": "5", "Unicode": "53E4", "page": "171", "volume": "【丑集上】【口字部】", "notes": "\n\n〔古文〕𠖠𡇣【唐韻】【集韻】公戸切【韻會】果五切【正韻】公土切，𠀤音鼓。【爾雅·釋詁】古，故也。【說文】从十，口。識前言者也。【徐鉉曰】十口所傳，是前言也。【玉篇】久也，始也。【書·堯典】曰若稽古帝堯。【詩·邶風】逝不古處。【前漢·藝文志】世歷三古。【孟康曰】伏羲上古，文王中古，孔子下古。　\n\n又【禮·祭義】以祀天地、山川、社稷、先古。【註】先古，謂先祖也。　\n\n又【周禮·冬官考工記】輪已庳，則於馬終古登阤也。【註】終古，猶言常也。　又賁古，縣名。【前漢·地理志】益州郡賁古縣。　又姓。【廣韻】周太王從邠適岐，稱古公，其後氏焉。漢有古初，蜀志有廣漢功曹古牧，北魏有古弼。　又草名。【爾雅·釋草】紅蘢古。【註】俗呼紅草爲蘢鼓，語轉耳。　\n\n又【集韻】古暮切，音顧。亦作故，義同。【劉向·九歎】興離騷之微文兮，兾靈修之壹悟。還余車于南郢兮，復姓軌于初古。　\n\n又【字彙補】溪姑切，音枯。古成氏，複姓。漢廣漢太守古成雲。後秦古成詵，以文章參樞密。"}