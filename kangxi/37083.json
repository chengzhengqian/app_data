{"拼音": "lù,luò", "部首": "足", "笔画数": "13", "Unicode": "8DEF", "page": "1225", "volume": "【酉集中】【足字部】", "notes": "\r\n\r\n【唐韻】洛故切【集韻】【韻會】【正韻】魯故切，𠀤音賂。【說文】道也。【註】徐鉉曰：道路，人各有適也。【釋名】路，露也。人所踐蹈而露見也。【周禮·夏官·合方氏】掌達天下之道路。【爾雅·釋宮】路，旅途也。【註】途卽道也。【又】一達謂之道路。【註】長道。　\n\r\n又【爾雅·釋詁】路，大也。【詩·大雅】厥聲載路。【箋】是時聲音則已大矣。　又車也。【詩·魏風】殊異乎公路。【傳】路，車也。【周禮·春官·巾車】王之五路。【註】王在焉曰路。【左傳·桓二年】大路越席。【註】大路，玉路，祀天車也。【疏】路訓大也。君之所在，以大爲號，門曰路門，寢曰路寢，車曰路車。　又鼓也。【周禮·地官·鼓人】以路鼓鼓鬼享。【註】路鼓，四面鼓也。　又弓也。【史記·孝武紀】路弓乗失。　又傾𡉏貌。【荀子·富國篇】田疇穢，都邑路。【註】路謂無城郭牆垣也。又與輅同。【禮·月令】乗鸞路。【釋文】路本又作輅。　又姓。【急就篇註】路，水名也。又因爲縣，在涿郡，居者氏焉。漢有大夫路溫舒。　\n\r\n又【集韻】歷各切，音洛。【前漢·揚雄傳】爾廼虎路三嵏以爲司馬。【註】晉灼曰：路音落。服虔曰：以竹虎落此山也。師古曰：落，纍也。以繩周遶之也。"}