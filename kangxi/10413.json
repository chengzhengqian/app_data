{"拼音": "qíng", "部首": "心", "笔画数": "11", "Unicode": "60C5", "page": "389", "volume": "【卯集上】【心字部】", "notes": "\n\n〔古文〕𢚏啨【唐韻】疾盈切【集韻】【韻會】【正韻】慈盈切，𠀤音晴。性之動也。从心靑聲。【董仲舒曰】人欲之謂情。【詩序】六情靜于中，百物盪于外。【白虎通】喜，怒，哀，樂，愛，惡，謂六情。【禮·禮運】何謂人情。喜，怒，哀，懼，愛，惡，欲。七者弗學而能。　又情，實也。【論語】上好信，則民莫敢不用情。　又叶慈良切，音牆。【韓愈·贈張籍詩】閉門讀書史，淸風𥦬戸凉。日念子來游，子豈知我情。　【朱子曰】古人制字，先制得心字，性與情皆从心。性卽心之理，情卽心之用。"}