{"拼音": "qīng", "部首": "卩", "笔画数": "10", "Unicode": "537F", "page": "160", "volume": "【子集下】【卩字部】", "notes": "\n\n【唐韻】去京切【集韻】【韻會】【正韻】丘京切，𠀤音輕。【說文】章也。从𠨍皀聲。【徐曰】章善明理也。又嚮也。言爲人所歸嚮也。【禮·王制】大國三卿，小國二卿。【儀禮疏】諸侯兼官，但有三卿：司徒兼冢宰、司馬兼春官、司空兼秋官。【玉篇】漢置正卿九：太常、光祿、太僕、衞尉、延尉、鴻臚、宗正、司農、少府。【晉書·百官志】古者，天子諸侯皆名執政大臣曰正卿，自周後始有三公九卿之號。\n\n又【韻會】秦漢以來，君呼臣以卿。【正韻】君呼臣爲卿，蓋期之以卿也。\n\n又【韻會】凡敵體相呼亦爲卿，蓋貴之也。隋唐以來，儕輩下已，則稱卿，故宋璟卿呼張易之。\n\n又【前漢·項籍傳】號爲卿子冠軍。【註】文穎曰：卿子，時人相褒尊之稱，猶言公子也。又姓。【風俗通】虞卿之後。"}