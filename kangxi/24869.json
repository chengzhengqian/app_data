{"拼音": "tū,tú", "部首": "穴", "笔画数": "9", "Unicode": "7A81", "page": "863", "volume": "【午集下】【穴字部】", "notes": "\r\n\r\n〔古文〕𡦾【廣韻】【韻會】陀骨切【集韻】他骨切，𠀤音葖。【揚子·方言】江湘謂卒相見曰突。一曰出貌。【詩·齊風】突而弁兮。　又觸也，欺也。【任昉·致大司馬簫衍記室箋】府朝初建，俊賢翹首，維此魚目，唐突璵璠。　又穿也。【左傳·襄二十五年】鄭子展子產伐𨻰，宵突𨻰城。【註】突，穿也。　又禿也。【荀子·非相篇】孫叔敖突禿長左。【註】謂短髮可凌突人者。　\n\r\n又【爾雅·釋宮】植謂之傳，傳謂之突。【疏】植謂戸之維持鎖者也，植木爲之，又名傳。又名突也。　又惡馬曰突。【前漢·𠛬法志】以鞿而御駻突。【註】突，惡馬。　又竈突。【前漢·霍光傳】其竈直突。【集韻】作堗。　又守城之門。【後漢·竇融傳】公孫述令守突門。【註】突門，守城之門。　又屈突，吐突，𠀤外國姓。　\n\r\n又【說略】雀自塞北來者，或名曰突厥。　\n\r\n又【集韻】他括切，音捝。義同。　\n\r\n又【集韻】徒結切，音垤。犬從穴中暫出也。又滑也。【易·離卦】突如其來如。王肅讀。　\n\r\n又【集韻】陁沒切，音揬。義同。　\n\r\n又【字彙補】都木切，音督。【山東志】濟南府有趵突泉，在白雪樓之前。　又叶杜外切，音兌。【馬融·長笛賦】波瀾鱗淪，窊隆詭戾。𤀰瀑噴味，犇遯碭突。"}