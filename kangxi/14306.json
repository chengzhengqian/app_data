{"拼音": "àn", "部首": "木", "笔画数": "10", "Unicode": "6848", "page": "525", "volume": "【辰集中】【木字部】", "notes": "\n\n【唐韻】烏旰切【集韻】【韻會】於旰切【正韻】於幹切，𠀤音按。【說文】几屬。【徐曰】案，所凭也。【周禮·天官】王大旅上帝，則張氊案。朝日祀五帝，設重帟重案。　又食器。【周禮·冬官考工記】夫人享諸侯，案十有二寸。【註】玉案十有二列也。　又𠋫氣之法有木案。【後漢·歷志】爲室三重，密布緹縵，室中以木爲案。　又界也。【齊語】參國起案。　又次第也。【史記·高帝紀】吏民皆案堵如故。　又作按，考也。【前漢·賈誼傳】案之當今之務。【丙吉傳】無所案驗。　又撫也。【史記·孟嘗君傳】案劒以前。　\n\n又【正字通】凡官府興除成例及獄訟論定者皆曰案。又著書起義亦曰案。　\n\n又【集韻】一曰木名。　又叶伊甸切，音宴。【歐陽脩·讀書詩】初如兩軍交，乗勝方酣戰。至哉天下樂，終日在書案。"}