{"拼音": "zhōu", "部首": "舟", "笔画数": "6", "Unicode": "821F", "page": "1008", "volume": "【未集下】【舟字部】", "notes": "\r\n\r\n【唐韻】【集韻】【正韻】職流切【韻會】之由切，𠀤音周。【說文】船也。【釋名】舟言周流也。【易·繫辭】刳木爲舟，剡木爲楫。舟楫之利，以濟不通。【書·說命】若濟巨川，用汝作舟楫。【爾雅·釋水】天子造舟。【註】比船爲橋。【又】諸侯維舟。【註】維連四船。【又】大夫方舟。【註】倂兩船。【又】士特舟。【註】單船。【揚子·方言】關西謂之船，關東謂之舟。今吳越皆謂之船。【世本】黃帝臣共鼓貨狄，刳木爲舟。【呂氏春秋】虞姁作舟。【山海經】滛梁生番禺，是始爲舟。【物理論】化〈彳瓜〉作舟。【束皙·發蒙記】伯盆作舟。　\n\r\n又【正韻】載也。　\n\r\n又【韻會】帶也。【詩·大雅】何以舟之，惟玉及瑤，鞞琫容刀。【傳】舟，帶也。　又尊下臺，若今時承槃。【周禮·春官·司尊】春祠夏禴，祼用雞彝鳥彝，皆有舟。【正字通】一說古彝有舟，設而陳之，爲禮神之器。以酌以祼，皆挹諸其中而注之。舟與彝二器相須，猶尊之與壷，缾之與罍。先儒謂舟形如盤，若舟之載物，彝居其上，非也。今考漢敦足舟，𠂹花舟，舟之用在于容，非虛設以承彝也。形制詳博古圖。　又地名。【左傳·襄十四年】子囊師于棠，以伐吳。吳人自臯舟之隘要而擊之。【註】臯舟，吳險阨之道。\n\r\n又【昭十三年】克息舟城而居之。【註】息舟，楚邑。\n\r\n又【哀二十一年】請除館于舟道。【註】舟道，齊地。　又覆舟，山名。【淮南子·地形訓】維出覆舟。　又官名。【禮·月令】季春之月，令舟牧覆舟，五覆五反。【註】舟牧，主舟之官也。　又姓。【左傳】晉有大夫舟之僑。　又與周通。【周禮·冬官考工記】作舟以行水。【註】故書舟作周。鄭司農云：周當爲舟。　\n\r\n又【韻補】叶陟魚切，音朱。【道藏歌】玉龜七寶林，唱贊願同舟。丹景曜目精，令我心踟躇。　\n\r\n又【詩·大雅】何以舟之。【朱註】之遙反。與下刀叶。"}