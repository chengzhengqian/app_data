{"拼音": "ér,er,rén", "部首": "儿", "笔画数": "2", "Unicode": "513F", "page": "123", "volume": "【子集下】【儿字部】", "notes": "\n\n【集韻】【韻會】𠀤而鄰切，音仁。【說文】人也。【玉篇】仁人也。孔子曰：人在下，故詰屈。【戴侗·六書故】人儿非二字，特因所合而變其勢。合於左者，若伯若仲。合於下者，若兒若見。【鄭樵·六書略】人象立人，儿象行人。\n\n又【集韻】居拜切，音戒。仁人也。\n\n（兒）〔古文〕𠒆【唐韻】汝移切【集韻】【韻會】【正韻】如支切，𠀤爾平聲。【說文】孺子也。象形。小兒頭囟未合。\n\n又【韻會】男曰兒，女曰嬰。\n\n又【韻會】兒，倪也。人之始，如木有端倪。\n\n又【倉頡篇】兒，嬬也。謂嬰兒嬬嬬然，幼弱之形也。\n\n又【韻會】姓也。漢有兒寬。\n\n又【唐韻】五稽切【集韻】【韻會】研奚切【正韻】五黎切，𠀤音霓。姓也。【前漢·藝文志】兒良一篇。【註】師古曰：六國時人也。【兒寬傳】兒寬，千乘人也。\n\n又【韻會】弱小也。通作倪。【孟子】反其旄倪。\n\n（兒）考證：〔【說文】孩子也。象形。小兒頭囪未合。〕　謹照原文孩子改孺子。頭囪改頭囟。〔【孟子】反其耄倪。〕　謹照原文耄倪改旄倪。"}