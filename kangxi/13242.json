{"拼音": "duàn", "部首": "斤", "笔画数": "18", "Unicode": "65B7", "page": "480", "volume": "【卯集下】【斤字部】", "notes": "\n\n〔古文〕𣂢𠜷𠝅【唐韻】【正韻】都管切【集韻】【韻會】覩緩切，𠀤音短。【說文】作𣃔。截也。【書·盤庚】乃斷棄汝。【傳】斷，絕也。【詩·商頌】是斷是遷。【疏】於是斬斷之。　\n\n又【廣韻】【正韻】徒管切【集韻】【韻會】杜管切，𠀤音𩏇。絕也。【羣經音義】旣絕曰斷。【釋名】斷，段也。分爲異段也。【易·繫辭】其利斷金。【疏】其纖利能斷截於金。　\n\n又【集韻】徒玩切【正韻】杜玩切，𠀤音段。義同。\n\n又【廣韻】丁貫切【集韻】【韻會】【正韻】都玩切，𠀤音鍛。決也。【易·繫辭】以斷天下之疑。【疏】決斷天下之疑。　\n\n又【書·秦誓】斷斷猗無他技。【疏】斷斷，守善之貌。　\n\n又【周禮·地官·司徒】凡萬民之不服敎，而有獄訟者，與有地治者，取而斷之。　\n\n又【韻補】叶多卷切。【白居易·寄元九詩】一病經四年，親友書信斷。彼獨是何人，心如石不轉。　又叶徒眷切。【鮑照·擬古】居人掩閨臥，行子中夜飯。野風吹秋木，行子心腸斷。"}