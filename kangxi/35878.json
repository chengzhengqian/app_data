{"拼音": "xiàng", "部首": "豕", "笔画数": "11", "Unicode": "8C61", "page": "1195", "volume": "【酉集中】【豕字部】", "notes": "\r\n\r\n〔古文〕𤉢【唐韻】徐兩切【集韻】【韻會】【正韻】似兩切，𠀤詳上聲。【說文】長鼻牙，南越大獸，三年一乳，象耳牙四足之形。【爾雅·釋地】南方之美者，有梁山之犀象焉。【疏】犀、象二獸，皮角牙骨，材之美者也。【詩·魯頌】元龜象齒。【左傳·襄二十四年】象有齒以焚其身，賄也。【禮·玉藻】笏，諸侯以象，士竹本象可也。　\n\r\n又【王安石·字說】象牙感雷而文生，天象感氣而文生，故天象亦用此字。【易·繫辭】在天成象。【疏】謂懸象日月星辰也。【禮·樂記·註】象，光耀也。　\n\r\n又【韓非子·解老篇】人希見生象也，而得死象之骨，按其圖以想其生也，故諸人之所以意想者，皆謂之象也。【易·繫辭】象也者，像此者也。【疏】言象此物之形狀也。【左傳·桓六年】申繻曰：名有五，以類命爲象。【註】若孔子首象尼丘。【周禮·春官·大卜】以邦事作龜之八命，二曰象。【註】謂災變雲物如衆赤鳥之屬，有所象似。【前漢·王莽傳】白煒象平。【註】象，形也。萬物無不成形于西方。　又法也。【書·舜典】象以典𠛬。【傳】法用常𠛬，用不越法。【儀禮·士冠禮】繼世以立諸侯，象賢也。【註】象，法也。　又象魏，門闕也。一曰書名。【周禮·天官·大宰】正月之吉，縣治象之法于象魏。【疏】周公謂之象魏，雉門之外，兩觀闕高魏魏然也。【左傳·哀三年】命藏象魏。【疏】由其縣于象魏，故謂其書爲象魏。　又象尊，酒器。【左傳·定十年】犧、象不出門。【疏】象尊以象鳳凰。或曰以象骨飾尊。《三禮圖》云：當尊腹上畫象之形。【禮·明堂位】犧象，周尊也。　又通言之官。【禮·王制】南方曰象。【註】劉氏曰：象，像也。如以意倣象，其似而通之，周官象胥是也。　又舞名。【詩·周頌序】維淸奏象舞也。【正義】文王時有擊刺之法，武王作樂，象而爲舞，號其樂曰象舞。【禮·內則】成童舞象。【史記·樂書】文王之舞，舞之以未成人之童，故謂之象舞。　又象人，若今戲蝦魚、獅子者也。【前漢·禮樂志】郊祭，常從象人四人。　又罔象，水怪名。【史記·孔子世家】水之怪龍、罔象。【註】罔象食人，一名沐腫。　又藥名。【本草綱目】盧會，一名象膽，以其味苦如膽也。　又象敎。卽佛敎也。【王中·頭陀寺𥓓】正法旣沒，象敎陵侇。【註】謂爲形象以敎人也。　又郡名，州名，山名。【史記·秦始皇紀】三十三年爲象郡。【註】今日南。又百越地，𨻰置象郡，因象山名。隋平𨻰置象州。　又姓。【姓苑】潁州望族。今南昌有此姓。　\n\r\n又【正字通】象有平、上、去三聲，諸韻書收入養韻，漾韻不收，《正韻》亦然。《六書》有一字備四音者，有轉十數音者，獨至象必限以一音，此古今分韻之謬也。　又叶徐羊切，音詳。【晉書·樂志·地郊饗神歌】祇之體，無形象。潛泰幽，洞忽荒。\n\r\n考證：〔【周禮·春官·大卜】以邦事作龜之八命，二曰象。【註】謂炎變雲物如衆赤鳥之屬〕　謹照原文炎變改災變。〔【書·堯典】象以典𠛬。〕　謹照原書堯典改舜典。"}