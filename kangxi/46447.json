{"拼音": "yuān", "部首": "鳥", "笔画数": "8", "Unicode": "9E22", "page": "1482", "volume": "【亥集中】【鳥字部】", "notes": "\r\n\r\n【唐韻】與專切【韻會】余專切【正韻】于權切，𠀤音緣。【說文】鷙鳥也。【玉篇】鴟類也。【詩·大雅】鳶飛戾天。【爾雅·釋鳥】鳶鳥醜，其飛也翔。【疏】鳶，鴟也。鴟鳥之類，其飛也布翅翱翔。\n\r\n又【禮·曲禮】前有塵埃，則載鳴鳶。【疏】鳶，鴟也。鳶鳴則將風，畫鴟於旌首而載之，衆見咸知以爲備也。又風鳶。【唐書·田悅傳】臨洺將張伾，以紙爲風鳶，高百餘丈，爲書達馬燧營。【續博物志】今之紙鳶，引絲而上，令小兒張口望視，以洩內熱。又木鳶。【韓非子·外儲説】墨子爲木鳶，三年而成。又人名。【史記·穰侯傳】走魏將暴鳶。\n\r\n又【韻會】或作䳒。【前漢·梅福傳】䳒鵲遭害，則仁鳥增逝。【說文】本作𪀝，从鳥屰聲。【徐註】屰非聲，一本從𦫳，疑从雚省。今俗別作鳶，非。\n\r\n考證：〔【韓非子·右經】墨子爲木鳶，三年成飛。〕　謹照原文右經改外儲説。三年成飛改三年而成。"}