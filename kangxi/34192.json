{"拼音": "jì", "部首": "見", "笔画数": "10", "Unicode": "89CA", "page": "1136", "volume": "【酉集上】【見字部】", "notes": "\r\n\r\n【唐韻】【集韻】【韻會】几利切【正韻】吉器切，𠀤音冀。【說文】𣢆幸也。【廣韻】覬覦，希望也。【左傳·桓二年】下無覬覦。【註】下不冀望于上也。　\n\r\n又【集韻】或作幾。【左傳·宣十二年】庸可幾乎。【疏】幾讀如冀，言用可冀幸而得之乎。【禮·檀弓·吾欲暴尩註】尩者面鄕天，覬天哀而雨之。覬，又作幾，音冀。　\n\r\n又【韻會小補】通作𩥉。【禮·文王世子·反養老于東序註】州里𩥉於邑。【疏】希𩥉慕仰，行之於邑也。　\n\r\n又【集韻】虛器切，咦去聲。【類篇】幸也。【韻會小補】垂也。【集韻】亦作𣢆。【正字通】俗通作冀。【增韻】亦作懻，非。"}