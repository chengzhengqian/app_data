{"拼音": "kān,kàn", "部首": "目", "笔画数": "9", "Unicode": "770B", "page": "803", "volume": "【午集中】【目字部】", "notes": "\r\n\r\n【唐韻】苦寒切【集韻】【韻會】【正韻】丘寒切，𠀤音刊。【說文】睎也。【博雅】視也。【吳志·周魴傳】看伺空隙。【𥳑文帝對燭賦】迴照金屏裏，眽眽兩相看。　\n\r\n又【宋史·禮志】大宴前一日，御殿閱百戲謂之獨看。　\n\r\n又【遼史·地理志】大東丹國新建南京，分南北，市中爲看樓，晨集南市，夕集北市。　又姓。見【姓苑】。　\n\r\n又【唐韻】苦旰切【集韻】【韻會】墟旰切【正韻】袪幹切，𠀤刊去聲。義同。　又叶苦堅切，音牽。【吳邁遠·長相思詩】經春不舉袖，秋落寧復看。一見願道意，君門已九關。關，音涓。　又叶苦甸切，牽去聲。【蘇轍·詠彝亭詩】千里思山夢中見，要須罷郡歸來看。　【說文】从手下目。徐曰：以手翳目而望也。重文作𣉙。俗作㸔。"}