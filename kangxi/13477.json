{"拼音": "mèi", "部首": "日", "笔画数": "9", "Unicode": "6627", "page": "493", "volume": "【辰集上】【日字部】", "notes": "\n\n〔古文〕𣆜【唐韻】【集韻】【韻會】【正韻】𠀤莫佩切，音妹。【說文】𤕤旦明也。一曰闇也。【博雅】冥也。【易·屯卦】天造草昧。【疏】昧謂冥昧。【書·堯典】宅西曰昧谷。【傳】昧，冥也。日入於谷而天下冥，故曰昧谷。　\n\n又【書·太甲】先王昧𤕤丕顯。【疏】昧是晦冥，𤕤是未明，謂夜向晨也。【詩·鄭風】士曰昧旦。　\n\n又【書·仲虺之誥】兼弱攻昧。【傳】闇則攻之。　\n\n又【左傳·文二十六年】楚王是故昧於一來。【註】昧，猶貪冒。　\n\n又【屈原·離騷】路幽昧以險隘。【註】幽昧，不明也。　又樂名。【禮·明堂位】《昧》，東夷之樂也。　又縣名。【類篇】在益州。　又與沬同。【易·豐卦】日中見沬。【釋文】沬，《字林》作昧，云斗杓後星。　\n\n又【集韻】【韻會】𠀤莫貝切，音眛。義同。　\n\n又【韻補】叶莫結切。【鮑昭詩】年貌不可還，身意會盈歇。智哉衆多士，服理辨明昧。"}