{"拼音": "chén,zhèn", "部首": "阜", "笔画数": "7", "Unicode": "9648", "page": "1353", "volume": "【戌集中】【阜字部】", "notes": "\r\n\r\n〔古文〕𨸬軙敶【唐韻】直珍切【集韻】【韻會】【正韻】池鄰切，𠀤音塵。【玉篇】列也，布也。【書·咸有一德】乃陳戒于德。【詩·小雅】𨻰饋八簋。　\n\r\n又【史記·李斯傳】所以飾後宮，充下𨻰。【註】下陳，猶後列也。　\n\r\n又【廣韻】故也。【詩·小雅】我取其𨻰，食我農人。【史記·平準書】太倉之粟，陳陳相因。　又久也。【書·盤庚】失于政，𨻰于兹。【傳】今旣失政，而𨻰久於此而不徙。【疏】釋詁云：塵，久也。孫炎曰：𨻰居之久，久則生塵矣。古者𨻰塵同也。故𨻰爲久之義。　\n\r\n又【廣韻】張也。【禮·表記】事君欲諫，不欲𨻰。【註】𨻰謂言其過於外也。　\n\r\n又【廣韻】衆也。　\n\r\n又【爾雅·釋宮】堂途謂之陳。【註】堂下至門徑也。【釋名】言賔主相迎𨻰列之處也。【詩·小雅】彼何人斯，胡逝我𨻰。【註】北當階，其南接門內霤。　又國名。【廣韻】周武王封舜後胡公滿於𨻰，楚滅𨻰爲縣，漢爲淮陽國，隋爲𨻰州。　又姓。胡公滿之後，子孫以國爲氏。　\n\r\n又【玉篇】或作𢽬塵。　\n\r\n又【廣韻】【集韻】𠀤直刃切。同陣。軍伍行列也。詳前陣字註。　又叶都年切，音顚。【易林】秋糧未成，無從至𨻰。水深難涉，使我不前。【黃庭經】火兵符圖備靈關，前昂後𤰞高下𨻰。關音涓。"}