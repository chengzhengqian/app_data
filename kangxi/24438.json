{"拼音": "zhì", "部首": "禾", "笔画数": "10", "Unicode": "79E9", "page": "851", "volume": "【午集下】【禾字部】", "notes": "\r\n\r\n〔古文〕豑【廣韻】直一切【集韻】【韻會】【正韻】直質切，𠀤音姪。【廣韻】次也，常也，序也。【書·堯典】平秩東作。【傳】次序東作之事以務農。【舜典】望秩于山川。【傳】如其秩次望祭之。　\n\r\n又【增韻】職也，官也，整也。【周禮·天官·官伯】行其秩敘。【註】秩，祿廩也。【疏】謂依班秩受祿。【左傳·文六年】委之常秩。【註】常秩，官司之常職。　\n\r\n又【爾雅·釋訓】秩秩，智也。【註】智慮深長。　\n\r\n又【爾雅·釋訓】秩秩，淸也。【註】德音淸泠。【詩·大雅】德音秩秩。【箋】敎令淸明也。　\n\r\n又【詩·小雅】秩秩斯干。【註】流行貌。【箋】流出無極巳也。　\n\r\n又【詩·小雅】左右秩秩。【註】秩秩然肅敬也。　又官名。【書·舜典】汝作秩宗。【疏】主郊廟之官，序鬼神尊𤰞。【後漢·百官志】鄕置有秩，三老遊徼。【註】有秩，郡所置。秩百石，掌一鄕人。【風俗通】卽田閒大夫，言其官裁有秩耳。　又姓。【字彙】伊秩，複姓。　又十年爲一秩。【容齋隨筆】白公詩云：已開第七秩，飽食仍安眠。又云：年開第七秩，屈指幾多人。是時年六十二，元日詩也。　\n\r\n又【韻會】毛氏曰：从禾，形也。从失，聲也。本再生稻，刈而重出，後先相繼，故借爲秩序字。○按《說文》秩訓積也。引《詩》䆅之秩秩。今《詩》無此句，不取。　\n\r\n又【集韻】弋質切，音逸。【爾雅·釋鳥】秩秩，海雉。【註】如雉而黑，在海中山上，施乾讀。　又叶徒結切，音迭。【張衡·東京賦】元謀設而隂行，合二九而成譎。登聖皇於天階，章漢祚之有秩。　又叶直詈切，音緻。【何晏·景福殿賦】屯坊列署，三十有二。星居宿𨻰，綺錯鱗比。辛壬癸甲，爲之名秩。【註】二，而至切。比，毗至切。秩，直詈切。\n\r\n考證：〔爾雅·釋訓】秩秩，淸也。【註】德音淸冷。〕　謹照原文冷改泠。"}