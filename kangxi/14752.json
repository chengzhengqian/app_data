{"拼音": "jié,qià", "部首": "木", "笔画数": "13", "Unicode": "696C", "page": "541", "volume": "【辰集中】【木字部】", "notes": "\n\n【唐韻】【集韻】【韻會】𠀤其謁切，音揭。【說文】楬櫫也。【周禮·秋官·職金】辨其物之媺惡與其數量，楬而璽之。【註】旣揭椾書其數量，又以印封之，有所表識，謂之楬櫫。　\n\n又【周禮·秋官·蜡氏】有死于道路者，令埋而置楬。【顏師古曰】楬，杙也。椓杙于葬處，而書死者姓名也。　\n\n又【周禮·秋官·明竁註】楬頭，書罪法也。　\n\n又【唐韻】【集韻】【韻會】【正韻】𠀤渠列切，音傑。義同。　\n\n又【唐韻】丘瞎切。同𥴭。止樂器。【禮·樂記】鞉鼓椌楬壎箎。【註疏】椌，柷也。楬，敔也。柷以起樂，敔以止樂。　又木豆也。【禮·明堂位】夏后氏以楬豆。【註】無異物之飾也。齊人謂無髮爲禿楬。　\n\n又【淮南子·地形訓】淸漳出楬戾，濁漳出發包。【高註】乞洽切，音恰。楬戾，山名。在上黨。"}