{"拼音": "fēn", "部首": "气", "笔画数": "8", "Unicode": "6C1B", "page": "599", "volume": "【辰集下】【气字部】", "notes": "\n\n【唐韻】【集韻】【類篇】𠀤符分切，音汾。【玉篇】氣也。【左傳·襄二十七年】楚氛甚惡。\n\n又【昭二十年】梓愼望氛。\n\n又【楚語】先君莊王爲匏居之臺，高不過望國氛。【註】皆訓氣。　又氛氳，祥氣也。【謝惠連·雪賦】散漫交錯，氛氳蕭索。【註】氛氳，盛貌。　又氛祲，妖氣也。【晉語】獻公田，見翟柤之氛。【註】氛祲，氣象也。凶曰氛，吉曰祥。【左傳·昭十五年】吾見赤黑之祲，非祭祥也，喪氛也。【註】氛，惡氣。【前漢·元帝詔】氛邪歲增。【杜甫詩】冥冥氛祲未全消。　又靈氛，古善占者。【屈原·離騷】命靈氛爲余占之。【又】靈氛吿余以吉占。　\n\n又【廣韻】府文切【集韻】【韻會】【正韻】敷文切，𠀤音芬。義同。　【說文】或从雨作雰。【集韻】亦作𣱦。"}