{"拼音": "duì,ruì,yuè", "部首": "金", "笔画数": "12", "Unicode": "9510", "page": "1306", "volume": "【戌集上】【金字部】", "notes": "\r\n\r\n【唐韻】以芮切【集韻】【韻會】俞芮切【正韻】于芮切，𠀤音叡。【說文】芒也。　\n\r\n又【書·顧命】一人冕執銳。【傳】銳，矛屬也。【釋文】銳，以稅反。\n\r\n又【左傳·成二年】銳司徒免乎。【註】銳司徒，主銳兵者。【釋文】銳，悅歲反。　\n\r\n又【廣韻】利也。【史記·武安侯傳】魏其銳身爲救灌夫。【前漢·淮南王傳】於是王銳欲發。【註】王意欲發兵，如鋒刃之銳利。\n\r\n又【劉向·說苑】哀公問取人。孔子對曰：毋取口銳。口銳者，多誕寡信。　\n\r\n又【左傳·哀十一年】子羽銳敏。【註】銳，精也。【桓十一年】我以銳師，宵加於鄖。【王褒·講德論】各采精銳，以貢忠誠。　\n\r\n又【正字通】今凡物鑯利曰銳。【前漢·天文志】下有三星銳，曰罰。【註】上小下大，故曰銳。【爾雅·釋丘】再成銳上爲融丘。【註】纖項者。【釋文】唯歲反。\n\r\n又【釋山】銳而高嶠。【疏】銳，鑯也，言山形鑯峻而高者，名嶠。　\n\r\n又【正韻】細小也。【左傳·昭十六年】且吾以玉賈罪，不亦銳乎。【註】銳，細小也。【疏】銳是鋒鋩。【釋文】銳，悅歲反。　又姓。【姓苑】升平申鮮里，有御史中丞銳管。　\n\r\n又【韻會】【正韻】𠀤徒外切，音兌。矛屬。　\n\r\n又【集韻】都外切，音祋。義同。　\n\r\n又【五音集韻】弋雪切，音悅。【揚子·方言】盂，宋楚魏之閒或謂之銚銳。　【集韻】籀作㓹。或作稅。\n\r\n考證：〔【爾雅·釋邱】再成銳上爲融邱。【釋文】銳，音惠。〕　謹按銳與惠不同音。銳字不得音惠。䆁文無銳音惠三字。謹照原文改爲唯歲反。"}