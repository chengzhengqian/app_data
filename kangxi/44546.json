{"拼音": "guǐ", "部首": "鬼", "笔画数": "9", "Unicode": "9B3C", "page": "1460", "volume": "【亥集上】【鬼字部】", "notes": "\r\n\r\n〔古文〕𩲡𢇼𣆠【唐韻】【集韻】【韻會】𠀤居偉切，音詭。【說文】人所歸爲鬼。从人，象鬼頭。鬼隂气賊害，从厶。【爾雅·釋訓】鬼之爲言歸也。【詩·小雅】爲鬼爲蜮。【禮·禮運】列於鬼神。【註】鬼者精魂所歸。【列子·天瑞篇】精神離形。各歸其眞，故謂之鬼。鬼，歸也。歸其眞宅。　\n\r\n又【易·旣濟】高宗伐鬼方。【詩·大雅】覃及鬼方。【傳】鬼方，遠方也。　又星名。【史記·天官書】輿鬼鬼祠事，中白者爲質。【註】輿鬼，五星，其中白者爲質。　又姓。【前漢·郊祀志】黃帝得寶鼎，冕侯問於鬼臾區。【註】黃帝臣也。　又國名。【山海經】鬼國在負二之尸北。　又烏鬼。【杜甫·遣悶詩】家家養烏鬼。【漫叟詩話】川人家家養猪，每呼猪作烏鬼聲，故謂之烏鬼。【夢溪筆談】夔州圖經稱，峽中人皆養鸕鷀，以繩繫頸使捕魚，得則倒提出之，謂之烏鬼。【元微之江陵詩】病賽烏稱鬼。【自註】南人染病，競賽烏鬼。　\n\r\n又【揚子·方言】虔儇，慧也。自關而東趙魏之閒謂之黠。或謂之鬼。"}