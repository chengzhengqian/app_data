{"拼音": "pì", "部首": "門", "笔画数": "21", "Unicode": "95E2", "page": "1342", "volume": "【戌集上】【門字部】", "notes": "\r\n\r\n〔古文〕𨴔𨴔【唐韻】房益切【集韻】【韻會】【正韻】毗亦切，𠀤音擗。【說文】開也。从門，辟，意兼聲。【廣韻】啓也。【易·繫辭】其動也闢。【疏】動則開生萬物，故其動也闢。【又】闢戸謂之乾。【疏】謂吐生萬物，若室之開闢其戸。【書·舜典】詢于四岳，闢四門。【傳】開闢四方之門。【左傳·宣二年】晨往，寢門闢矣。　又避也。【周禮·天官·閽人】凡外內命夫命婦，出入則爲之闢。【註】闢行人，使無干也。【釋文】闢，避也。　\n\r\n又【集韻】匹辟切，音僻。【爾雅·釋水】湀闢流川。【註】通流也。　\n\r\n又【正韻】亦作辟。【周禮·天官·閽人闢釋文】闢，本又作辟。𨴔字作門內卄。"}