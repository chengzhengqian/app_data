{"拼音": "míng", "部首": "日", "笔画数": "8", "Unicode": "660E", "page": "491", "volume": "【辰集上】【日字部】", "notes": "\n\n〔古文〕朙【廣韻】武兵切【集韻】【韻會】【正韻】眉兵切，𠀤音鳴。【說文】照也。【易·繫辭】日月相推，而明生焉。【又】縣象著明，莫大乎日月。【疏】日月中時，徧照天下，無幽不燭，故云明。【史記·歷書】日月成，故明也。明者，孟也。　\n\n又【易·乾卦】大明終始。【疏】大明，曉乎萬物終始。　\n\n又【易·乾卦】天下文明。【疏】有文章而光明。　\n\n又【書·堯典】欽明文思安安。【疏】照臨四方謂之明。　\n\n又【書·舜典】黜陟幽明。【傳】升進其明者。　\n\n又【書·太甲】視遠惟明。【疏】謂監察是非也。\n\n又【洪範】視曰明。【傳】必淸審。　\n\n又【詩·小雅】祀事孔明。【箋】明，猶備也。　\n\n又【詩·大雅】明明在下。【傳】明明，察也。【爾雅·釋詁疏】明明，言甚明也。　\n\n又【禮·檀弓】其曰明器，神明之也。　\n\n又【禮·禮運】故君者所明也。【疏】明，猶尊也。　\n\n又【禮·樂記】作者之謂聖，述者之謂明。【疏】明者，辨說是非也。　\n\n又【韓非子·難三篇】知微之謂明。　\n\n又【廣韻】昭也，通也。　又星名。【詩·小雅】東有啓明。【傳】日旦出謂明星爲啓明。\n\n又【小雅】明發不寐。【疏】言天將明，光發動也。\n\n又【正字通】凡厥明、質明，皆與昧爽義同。　又姓。【姓氏急就篇】《明氏·山公集》有平原明普，晉荀晞從事明預。　又與盟同。【詩·小雅】不可與明。【箋】明，當爲盟。　又與孟同。【周禮·夏官·職方氏註】望諸明都也。【釋文】明都，《禹貢》作孟豬。今依《書》讀。　\n\n又【前漢·地理志】廣漢郡葭明。【註】師古曰：明音萌。　\n\n又【韻補】叶謨郞切。【書·益稷】元首明哉。股肱良哉。庶事康哉。【楚辭·九歌】暾將出兮東方，照吾檻兮扶桑。撫余馬兮安驅，夜皎皎兮旣明。　又叶彌延切。【道藏歌】觀見學仙客，蹊路放炎烟。陽光不復朗，隂精不復明。"}