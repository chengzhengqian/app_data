{"拼音": "chí,yí,zhì", "部首": "水", "笔画数": "8", "Unicode": "6CBB", "page": "614", "volume": "【巳集上】【水字部】", "notes": "\n\n〔古文〕乿【唐韻】直之切【集韻】【韻會】澄之切【正韻】陳知切，𠀤音持。水名。【說文】水，出東萊曲城陽丘山，南入海。　又水，出泰山。【前漢·地理志】泰山郡南武陽冠石山，治水所出，南至下邳入泗。　\n\n又【集韻】湯來切，音胎。水名。水出鴈門郡。【前漢·地理志】鴈門郡隂館累頭山，治水所出，東至泉州入海。　又理也。【周禮·天官】大宰以九職任萬民，七日嬪婦，化治絲枲。　又盈之切，音怡。義同。　\n\n又【廣韻】【集韻】【韻會】直利切【正韻】直意切，𠀤音穉。亦理也。【荀子·修身篇】少而理曰治。　又𥳑習也。【周禮·春官·大宗伯】治其大禮。　又校也。【戰國策】皆無敢與趙治。　又有所求乞也。【周禮·地官·旅師】凡新甿之治，皆聽之。　又監督也。【周禮·地官·鄕師】用役則帥其民而至，遂治之。　又聽獄之成辭亦曰治。【周禮·秋官·方士】凡都家之士所上治，則主之。【註】所上治，謂獄訟之小事，不附罪者也。　又才多亦曰治。【左傳·莊九年】鮑叔曰：管夷吾治于高傒，使相可也。【註】言管仲治理政事之才多于敬仲。　又道家靜室曰治。【六朝詩話】送謝靈運於杜治，猶今之宮觀也。　又所都之處曰治。【前漢·田儋傳】更王膠東，治卽墨。【註】治，謂都之也。　又州郡所駐曰治，如蜀刺史曰治成都，揚刺史曰治會稽。　【毛氏韻增】治字本平聲，脩治字借爲去聲，經典釋文治字平聲皆無音，假借治道平治字，𠀤直吏切。\n\n考證：〔【周禮·春官·大宗伯】治其大體。〕　謹照原文體改大禮。"}