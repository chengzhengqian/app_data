{"拼音": "huáng", "部首": "金", "笔画数": "17", "Unicode": "9360", "page": "1314", "volume": "【戌集上】【金字部】", "notes": "\r\n\r\n【唐韻】乎光切【集韻】胡光切，𠀤音黃。【說文】鐘鼓聲也。【爾雅·釋訓】鍠鍠，樂也。【註】鐘鼓音。　又與喤通。【詩·周頌】鐘鼓喤喤。【疏】字書云：鍠鍠，樂之聲也。　\n\r\n又【集韻】兵器也。【古今注】秦攺鐵鉞作鍠，始皇制也。一本云：鍠，秦制也。今乗輿諸公王妃主，通建之也。【開元禮儀】鍠，形如劒而三刃，連柄共長三尺五寸，以虎豹皮爲袋。今乗輿之前，刻木爲斧，謂之儀鍠。　\n\r\n又【廣韻】戸盲切【集韻】【韻會】【正韻】胡盲切，𠀤音橫。義同。【後漢·馬融傳】鍠鍠鎗鎗，奏於農郊大路之衢。【註】鍠，音橫。鐘鼓聲也。　\n\r\n又【集韻】呼橫切，音諻。義同。　【集韻】或作韹。"}