{"拼音": "zhāng,zhàng", "部首": "阜", "笔画数": "13", "Unicode": "969C", "page": "1359", "volume": "【戌集中】【阜字部】", "notes": "\r\n\r\n【唐韻】【集韻】【韻會】𠀤之亮切，音嶂。【爾雅·釋言】障，畛也。【註】謂壅障。【說文】隔也。【廣韻】界也。【禮·月令】毋有障塞。【左傳·昭元年】障大澤。【註】陂障之。　\n\r\n又【釋名】障，衞也。【左傳·定十三年】且成孟氏之保障也。\n\r\n又【史記·秦始皇紀】築亭障以逐戎人。\n\r\n又【張湯傳】居一障閒。【註】障，謂塞上要險之處。別築城，置吏士守之。　\n\r\n又【廣韻】步障也。王君夫作絲布步障三十里，石崇作錦障五十里，以敵之。　\n\r\n又【廣韻】【集韻】諸良切【正韻】止良切，𠀤音璋。義同。◎按經傳釋文凡障字，平去二音皆可讀。　\n\r\n又【廣韻】丘山頂上平。通作章。【爾雅·釋山】上正章。【疏】正，猶平也。言山形上平者名章。　\n\r\n又【左傳·昭十九年】齊高發帥師伐莒，莒子奔紀障。【註】紀障，莒邑。　\n\r\n又【正韻】障泥，鞍飾。亦作𩌬。　【集韻】本作墇。或作㢓。通作鄣。"}