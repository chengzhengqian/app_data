{"拼音": "lǜ,lüè,shuài", "部首": "玄", "笔画数": "11", "Unicode": "7387", "page": "725", "volume": "【午集上】【玄字部】", "notes": "\r\n\r\n〔古文〕卛【廣韻】所律切【集韻】【韻會】【正韻】朔律切，𠀤音蟀。【說文】捕鳥畢也。象絲罔，上下其竿柄也。　\n\r\n又【玉篇】遵也。【廣韻】循也。【書·太甲】率乃祖攸行。【詩·大雅】率西水滸。【註】循也。　\n\r\n又【廣韻】領也，將也。【左傳·宣十二年】率師以來，惟敵是求。\n\r\n又【襄十年】牽率老夫，以至於此。　\n\r\n又【廣韻】用也，行也。　\n\r\n又【集韻】從也，自也。　\n\r\n又【增韻】皆也，大略也。【前漢·宣帝紀】率常在下杜。【註】總計之說也。下杜，地名。【梁書·王僧儒傳】齊學士刻燭爲詩，四韻則刻一寸。以此爲率。　\n\r\n又【增韻】募也。　又率先也。【晉書·顧榮傳】榮身當士卒，爲衆率先。　\n\r\n又【通韻】表的也。【後漢·何武傳】刺史古之方伯。方伯，一方表率也。　\n\r\n又【正字通】差等也。【前漢·李廣傳】諸將率爲侯者，而廣軍無功。【註】率謂軍功封賞之科，著在法令者也。　又高率。【世說新語】晉劉驎之好遊山澤，高率善史傳。　又率略。【盧氏雜記】宋五坦率。【聞見錄】司馬溫公與洛中諸公作眞率會。　又輕率。【論語】子路率爾而對。【註】輕遽貌。　\n\r\n又【前漢·東方朔傳】率然高舉，遠集吳地。【註】率然，猶颯然。　\n\r\n又【孫子·九地篇】善用兵者，辟如率然。率然者，常山之蛇也。擊其首則尾至，擊其尾則首至，擊其中則首尾俱至。　又姓。【正字通】明有率慶。　又兜率天。【太平廣記】心在兜率天彌勒宮中聽法。　\n\r\n又【唐韻】【集韻】【正韻】𠀤所類切，音帥。【廣韻】鳥網也。　\n\r\n又【正韻】同帥。【詩·邶風·旄丘序】方伯連率之職。【註】率，所類反。【史記·建元以來侯者年表】渠率。【註】與帥同。　\n\r\n又【集韻】【韻會】【正韻】𠀤力遂切，音類。【集韻】計數之名。【周禮·天官·大宰賦貢以馭其用註】賦口率出泉也。【疏】釆地之民，口率出泉爲賦。【釋文】率，徐劉音類，戚音律。一音所律反。　\n\r\n又【正韻】總率也。【易·王弼略例】率相比而無應。率，音類，又如字。　\n\r\n又【集韻】【韻會】【正韻】𠀤劣戌切，音律。約數也。　又官名。【前漢·百官公卿表】詹事屬官，有太子率更。【師古註】掌知刻漏，故曰率更。　\n\r\n又【算經少廣章】宋祖冲之有密率乗除法。　又彀率，彎弓之限也。【孟子】羿不爲拙射，變其彀率。　又與繂同。緶緝也。【禮·玉藻】凡帶有率無箴功。【註】率，繂也。言帶用單帛密緝，兩邊不見用箴之功也。【釋文】率，音律。　\n\r\n又【左傳·桓二年】藻率鞸鞛。【註】藻率，用韋爲之，所以藉玉也。率，音律。　\n\r\n又【五音集韻】所滑切，音刷。量名。與鋝同。【史記·周本紀】其罰百率。【註】率，卽鍰也。音刷。孔安國曰：六兩曰鍰。率，舊本亦作選。"}