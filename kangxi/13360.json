{"拼音": "mì,rì", "部首": "日", "笔画数": "4", "Unicode": "65E5", "page": "489", "volume": "【辰集上】【日字部】", "notes": "\n\n〔古文〕𡆸【唐韻】【正韻】人質切【集韻】【韻會】入質切，𠀤音𦨙。【說文】實也。太陽之精不虧。【博雅】君象也。【釋名】日，實也，光明盛實也。【易·乾卦】與日月合其明。\n\n又【繫辭】縣象著明，莫大乎日月。\n\n又【說卦】離爲火爲日。【周禮·天官·九𡣕註】日者天之明。【禮·祭義】日出於東。【史記·天官書註】日者，陽精之宗。【前漢·律歷志】日合於天統。【後漢·荀爽傳】在地爲火，在天爲日。【淮南子·天文訓】火氣之精者爲日。　\n\n又【書·舜典】協時月正日。【傳】合四時之氣節，月之大小，日之甲乙，使齊一也。\n\n又【洪範】五紀，三曰日。【傳】紀一日。【疏】從夜半以至明日夜半，周十二辰爲一日。\n\n又【禮·曲禮】外事以剛日，內事以柔日。【疏】十日有五奇五偶，甲丙戊庚壬五奇爲剛，乙丁己辛癸五偶爲柔也。\n\n又【郊特牲】郊之祭也，迎長日之至也。【註】迎長日者，建卯而晝夜分，分而日長也。　\n\n又【左傳·文七年】日衞不睦。【註】日，往日也。　\n\n又【左傳·桓十七年】天子有日官，諸侯有日御。【註】皆典歷數者。　\n\n又【史記·日者傳註】卜筮占𠋫時日，通名日者。　\n\n又【集韻】而力切，音眲。義同。　\n\n又【韻補】叶而至切。【李嵩·述志賦】審機動之至微，思遺餐而忘寐。表略韻於納素，託精誠於白日。　【類篇】唐武后作𡆠。"}