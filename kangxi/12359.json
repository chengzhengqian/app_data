{"拼音": "jiǎo", "部首": "手", "笔画数": "15", "Unicode": "649F", "page": "455", "volume": "【卯集中】【手字部】", "notes": "\n\n【唐韻】居少切【集韻】【韻會】舉夭切，𠀤音矯。【說文】舉手也。　一曰撟擅也。與矯通。【周禮·秋官·士師】掌士之八成，五曰撟邦令。【註】稱詐以有爲者。【疏】撟，卽詐也。【前漢·武帝紀】撟虔史乘埶以侵蒸庶。【註】撟，託也。虔，固也。妄託上命，而堅固爲邪惡者也。\n\n又【高五王傳】撟制以令天下。【註】託天子制詔也。　\n\n又【倉頡篇】正也。【周禮·冬官考工記·弓人】撟幹欲孰于火而無贏，撟角欲孰于火而無燂。【前漢·諸侯王表】撟枉過其正。【註】正曲曰撟。　又强貌。【荀子·臣道篇】撟然剛折端立，而無傾側之心。　\n\n又【集韻】渠嬌切，音喬。亦舉手也。　\n\n又【唐韻】舉橋切【集韻】居妖切，𠀤音驕。義同。\n\n又【博雅】取也。一曰選也。　\n\n又【集韻】【韻會】𠀤嬌廟切，驕去聲。撟捎，略取也。互見捎字註。　\n\n又【集韻】巨天切，音趫。天撟，頻伸貌。【爾雅·釋獸】人曰撟。【註】伸引手足。　又丘祅切，音蹺。舉也。　又渠廟切，音嶠。義同。【史記·扁鵲傳】舌撟然而不下。　又苦浩切，音考。以火曲物也。【考工記】撟幹，劉昌宗說。　\n\n又【集韻】【正韻】𠀤吉了切，音皎。撓曲也，屈也。【考工記釋文】沈讀古了反。【荀子·臣道篇】率羣臣百吏，而相與强君撟君。\n\n考證：〔【前漢·武帝紀】百姓所安，殊路而撟虔。〕　謹按原文撟虔二字屬下爲句，不屬上。謹改爲撟虔史乘埶以侵蒸庶。"}