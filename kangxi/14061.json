{"拼音": "cái", "部首": "木", "笔画数": "7", "Unicode": "6750", "page": "511", "volume": "【辰集中】【木字部】", "notes": "\n\n【唐韻】昨哉切【集韻】【韻會】【正韻】牆來切，𠀤音才。【說文】木梃也。徐曰：木勁直堪入於用者。【孟子】材木不可勝用。　\n\n又【周禮·地官】委人掌斂疏材。【疏】材是木實，榛栗之屬。　\n\n又【周禮·冬官考工記】五材：金、木、水、火、土也。又六材：木工、金工、皮工、設色之工、刮磨之工、搏埴之工也。\n\n又【太宰之職】百工飭化八材：珠、象、玉、石、土、金、革、羽也。　又與才同。【書·咸有一德】任官惟賢材。　又與財通。【孟子】有達財者。　又質性也。【中庸】必因其材而篤焉。　\n\n又【集韻】昨代切，音在。材具也。　又叶前西切，音齊。【劉向·列女傳】妻往說公，陳其幹材，列言勞苦。公遂釋之。\n\n考證：〔搏植之工也。〕　謹照周禮原文搏植改搏埴。〔百工，飭庀八材。〕　謹照周禮原文飭庀改飭化。"}