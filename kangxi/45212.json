{"拼音": "jiāo,jū,qiáo,xiāo", "部首": "馬", "笔画数": "22", "Unicode": "9A55", "page": "1445", "volume": "【亥集上】【馬字部】", "notes": "\r\n\r\n【唐韻】舉喬切【集韻】【韻會】居妖切，𠀤音嬌。【說文】馬高六尺爲驕。【玉篇】壯貌。　又野馬也。　又馬𩧙逸不受控制也。　\n\r\n又【正字通】恣也，自矜也。【書·周官】位不期驕。【詩·小雅】驕人好好，勞人草草。　又或作喬。【禮·樂記】齊音敖辟喬志。【註】喬音驕。　\n\r\n又【集韻】嬌廟切，音撟。驕驁，馬行貌。又縱恣也。【史記·司馬相如傳】低卬夭蟜据以驕驁兮。【註】椐，直項也。驕驁，縱恣也。驕音居召反。　\n\r\n又【五音集韻】居夭切，音矯。僨驕不可禁之勢。【莊子·在宥篇】僨驕而不可係者，其惟人心乎。【音義】驕如字。又居表反。　\n\r\n又【集韻】虛嬌切【正韻】吁驕切，𠀤音囂。與獢同。短喙犬也。【詩·秦風】載獫歇驕。【釋文】驕，本又作獢。許喬反。　又古通虞韻。【前漢·敘傳】漢興柔遠，與爾剖符。皆恃其岨，乍臣乍驕。\n\r\n考證：〔【史記·司馬相如傳】夭蟜椐以驕驁兮。〕　謹照原文夭蟜上增低卬二字。椐改据。"}