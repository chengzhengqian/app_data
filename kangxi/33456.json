{"拼音": "chōng,chòng", "部首": "行", "笔画数": "15", "Unicode": "885D", "page": "1110", "volume": "【申集下】【行字部】", "notes": "\r\n\r\n【唐韻】尺容切【集韻】【韻會】昌容切，𠀤音𥍽。【說文】通道也。【前漢·酈食其傳】夫陳留，天下之衝，四通五達之郊也。　\n\r\n又【博雅】動也。　\n\r\n又【廣韻】當也，向也，突也。　又車也。【詩·大雅】以爾鉤援，與爾臨衝，以伐崇墉。【疏】兵書有作臨車、衝車之法。　又蒙衝，船名。【吳志·賀齊傳】齊性奢綺，蒙衝鬭艦之屬，望之若山。　又折衝。【淮南子·說山訓】國有賢君，折衝萬里。　又官名。【綱目】唐更號統軍別將爲折衝都尉。【集覽】折衝者，所以折兵衝也。　又天衝，星名。【晉書·天文志】歲星之精，流爲天衝。　又中衝，脈也。【素問】心出于中衝。中衝，手中指之端也。　\n\r\n又【博雅】衝衝，行也。　\n\r\n又【集韻】蠢勇切，音喠。【類篇】衝蓯，相入貌。【司馬相如·大人賦】騷擾衝蓯。又昌用切，讀去聲。要也。　\n\r\n又【韻補】叶陽韻。【道藏歌】引領囂庭內，開心機穢衝。一靜安居若，試去視滄浪。【說文】本作𧘂。徐曰：南北東西各有道相𧘂也。【前漢·律歷志】林鍾未之𧘂丑爲地正。【司馬相如·上林賦】披巖𧘂擁。"}