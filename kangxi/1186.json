{"拼音": "dú,yù", "部首": "人", "笔画数": "17", "Unicode": "5125", "page": "120", "volume": "【子集中】【人字部】", "notes": "\n\n【集韻】【韻會】【正韻】𠀤余六切，音育。【說文】賣也。【周禮·地官·司市】以量度成賈而徵儥。【疏】量以量穀粱之等，度以度布絹之等。成，定也。徵召也。物賈定，則召買者來，故云徵儥也。　\n\n又【集韻】亭歷切，音笛。義同。【周禮·司市釋文】音笛。字林又他竺反。○按儥字从士从冏从貝，與賣字从四者不同。又《周禮》兼買賣二義，《註疏》依文分訓甚確，無足疑者。《爾雅》亂兼訓治，在兼訓終，徂又訓存，肆訓故又訓今，郭璞曰：此皆訓詁義，有反覆旁通，美惡不嫌同名。又臭兼香臭，慊兼足不足之類，一字兼二義，如隂陽黑白，相反者甚多，何獨疑於儥字乎。《正字通》謂賣買音義各別，《周禮》儥字雜見，疑有脫誤。註疏牽合傅會，《字彙》襲舛承譌，最眩後學。此皆不考於古，不善推類之過也，不可不辨。\n\n考證：〔【周禮·地官·司市】【疏】量以定穀粱之等，度以度布緡之等。〕　謹照原文以定改以量。布緡改布絹。"}