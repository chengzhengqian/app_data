{"拼音": "shēn,xìn", "部首": "人", "笔画数": "9", "Unicode": "4FE1", "page": "105", "volume": "【子集中】【人字部】", "notes": "\n\n〔古文〕㐰䚱【唐韻】息晉切【集韻】【正韻】思晉切，𠀤音訊。愨也，不疑也，不差爽也。【易·繫辭】人之所助者，信也。【左傳·僖七年】守命共時之謂信。\n\n又【爾雅·釋地】大蒙之人信。【註】地氣使然也。　\n\n又【左傳·莊三年】一宿爲舍，再宿爲信。【詩·豳風】于女信處。\n\n又【周頌】有客信信。【註】四宿也。　又符契曰信。【前漢·平帝紀】漢律，諸乗傳者持尺五木轉信。【註】兩行書繒帛，分持其一。出入關，合之乃得過。或用木爲之。【後漢·竇武傳】取棨信閉諸禁門。【註】棨，有衣戟也。　又古人謂使者曰信。與訊通。【史記·韓世家】𨻰軫說楚王，發信臣，多其車，重其幣。【司馬相如·諭巴蜀檄】故遣信，使曉諭百姓。　又州名。唐置信州，卽今廣信府。　又姓。信陵君無忌之後。又複姓。【何氏姓苑】有信都，信平二氏。　\n\n又【集韻】【正韻】𠀤升人切。與申同。【易·繫辭】往者，屈也。來者，信也。【詩·邶風】于嗟洵兮，不我信兮。　又同身。【周禮·春官】侯執信圭，伯執躬圭。【註】信圭，刻人形伸也。躬圭，刻人形屈也。　又叶斯鄰切，音新。【詩·小雅】庶民弗信。叶上親。◎按《正韻》云：韓王信本與淮隂侯同名，嫌誤讀作新。今《敘傳》韓信音新，是信本有平、去兩音，其讀平者亦音，而非叶矣。"}