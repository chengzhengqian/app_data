{"拼音": "tú,yú", "部首": "鳥", "笔画数": "18", "Unicode": "9D4C", "page": "1489", "volume": "【亥集中】【鳥字部】", "notes": "\r\n\r\n【廣韻】【集韻】【韻會】𠀤同都切，音徒。【爾雅·釋鳥】鳥䑕同穴，其鳥爲鵌，其䑕爲鼵。【郭註】鵌似鵽而小，黃黑色，穴入地三四尺，䑕在內，鳥在外。今在首陽縣，鳥䑕同穴山中。【尙書孔傳】共爲雌雄。【地理記】不爲牝牡。\n\r\n又【廣韻】以諸切【集韻】羊諸切，𠀤音余。義同。一作𪄫。【揚雄·蜀都賦】𪄫𪃶鴝䳨。\n\r\n又【山海經】翼望山有鳥，狀如烏，三首六尾，善笑。名鵸䳜。【又】帶山有鳥，狀如烏，五采赤文，亦名鵸䳜。【太平御覽】善芳一作獻芳。鵸䳜者，卽獻芳鳥也。鵽原从鳥从叕作。"}