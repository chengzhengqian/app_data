{"拼音": "yóng,yú", "部首": "口", "笔画数": "12", "Unicode": "5581", "page": "197", "volume": "【丑集上】【口字部】", "notes": "\n\n【唐韻】【集韻】【韻會】【正韻】𠀤魚容切，音顒。【說文】魚口上見。【廣韻】噞喁。【韓詩外傳】水濁則魚喁。【庾肩吾詩】江潭作噞喁。　\n\n又【史記·司馬相如傳】延頸舉踵，喁喁然，皆爭歸義。【註】喁，五恭反，口向上也。　\n\n又【集韻】一曰聲也。　\n\n又【集韻】【韻會】𠀤元俱切，音愚。【集韻】魚口出入。　\n\n又【集韻】一曰聲也。【韻會】聲相和。【莊子·齊物論】前者唱于，而隨者唱喁。【音義】喁，五恭反，徐又音愚。【史記·日者傳】公等喁喁者也，何知長者之道乎。　\n\n又【集韻】語口切，音偶。義同。【莊子音義】又五斗反。　又五矩切，音麌。噞喁，魚口聚貌。"}