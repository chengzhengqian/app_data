{"拼音": "mài,mò", "部首": "肉", "笔画数": "9", "Unicode": "8109", "page": "982", "volume": "【未集下】【肉字部】", "notes": "\r\n\r\n【正字通】俗脈字。【韻會】毛氏曰：字从月从𠂢。今从永者，誤也。永，古詠字。反永爲𠂢。𠂢音普拜切，水之邪流也。从𠂢，取邪流義，不當从永。但相承已久，不敢廢也。\n\r\n（脈）【集韻】莫獲切【正韻】莫白切，𠀤音麥。【說文】血理分袤行體者。【玉篇】血理也。【正字通】五臟六府之氣分流四支也。【釋名】脈，幕也，幕絡一體也。【左傳·僖十五年】慶鄭曰：張脈僨興。【註】血脈必周身而作。【史記·樂書】音樂者，所以動盪血脈，流通精神。【前漢·藝文志】醫經者，原人血脈，經落，骨髓隂陽表裏。　又地脈。【周禮·天官·瘍醫】以鹹養脈。【註】鹹，水味。水之流行地中，似脈。"}