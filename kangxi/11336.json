{"拼音": "hù", "部首": "户", "笔画数": "4", "Unicode": "6236", "page": "414", "volume": "【卯集中】【户字部】", "notes": "\n\n〔古文〕㦿𣥘【唐韻】【正韻】侯古切【集韻】【韻會】後五切，𠀤音祜。【說文】護也。【釋名】所以謹護閉塞也。【六書精薀】室之口也。凡室之口曰戶，堂之口曰門。內曰戶，外曰門。一扉曰戶，兩扉曰門。【易·節卦】不出戶庭。【詩·豳風】塞向墐戶。　又民居曰編戶。【唐六典】戶部掌天下戶口。　又止也。【左傳·宣十二年】屈蕩戶之。【註】止也。\n\n又【前漢·王嘉傳】坐戶殿門失闌免。【註】掌守殿門，止不當入者，而失闌入之。　\n\n又【爾雅·釋地】觚竹北戶。【註】北戶，南方之國。【疏】卽日南郡也。師古曰：言其在日之南，所謂北戶以向日者。\n\n又【禮·月令】蟄蟲咸動，啓戶始出。【註】戶，猶穴也。　又飮酒有大小戶。【吳志】孫皓每饗宴，人以七升爲限，小戶雖不入，𠀤澆灌取盡。【白居易詩】戶大嫌甜酒。　又姓。漢有戶尊。　又與昈通。文采貌。【揚雄·蜀都賦】戶豹能黃。　又與濩通。湯樂名。【揚雄·蜀都賦】戶音六成。　又翁姑切，音烏。【淮南子·時則訓】烏孫國，作戶孫。"}