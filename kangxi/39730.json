{"拼音": "liáng,liàng", "部首": "里", "笔画数": "12", "Unicode": "91CF", "page": "1292", "volume": "【酉集下】【里字部】", "notes": "\r\n\r\n〔古文〕𨤦𨤥【廣韻】【集韻】【韻會】力讓切【正韻】力仗切，𠀤音亮。【集韻】斗斛曰量。【書·舜典】協時月正日，同律度量衡。【釋文】量，力尚切，斗斛也。【左傳·昭三年】齊舊四量，豆區釜鍾。【禮·明堂位】頒度量，而天下大服。【註】量，謂豆、區、斗、斛、筐、筥所容受。【前漢·律歷志】量者，龠、合、升、斗、斛也。　\n\r\n又【正韻】度量，能容之謂量。【蜀志·黃權傳】魏文帝察其有局量。【程子遺書】或問：量可學乎。曰：可。學進則識進，識進則量進，人量隨識長，亦有識高而量不長者，識未至也。　又限也。【禮·禮運】月以爲量。【疏】量，猶分限也。　\n\r\n又【禮·曲禮】凡祭宗廟之禮幣曰量幣。【釋文】量，音亮。又音良。　又審也。【禮·少儀】事君者量而后入，不入而后量。【釋文】量，音亮。　又酒量。【論語】惟酒無量不及亂。【東都事略】太祖謂王審琦曰：天必賜卿酒量。　\n\r\n又【唐韻】【集韻】【韻會】呂張切【正韻】龍張切，𠀤音良。【說文】稱輕重也。【馮衍·遂志賦】弃衡石而意量兮。　\n\r\n又【廣韻】度多少也。【增韻】槪量多寡也。【唐書·武后紀】補闕連車載，拾遺平斗量。　又度長短也。【周禮·夏官】量人。【註】量，猶度也。謂以丈尺度地。【前漢·枚乗傳】銖銖而稱之，至石必差。寸寸而度之，至丈必過。石稱丈量，徑而寡失。　\n\r\n又【韻會】商量。　\n\r\n又【博雅】量，度也。【左傳·隱十一年】度德而處之，量力而行之。【釋文】量，音良。【韓愈詩】蚍蜉撼大樹，可笑不自量。○按古文亮、良二音通，今讀度量，器量爲亮，讀丈量，商量爲良，二音遂分。　\n\r\n又【山海經】犬封國有文馬，縞身朱𩯡，目若黃金，名曰吉量。【註】郭璞曰：一作良。　\n\r\n又【字彙補】與緉同。雙履也。【世說】阮孚曰：未知能著幾量屐。\n\r\n考證：〔【禮·檀弓】凡祭宗廟之禮幣曰量幣。〕　謹照原書檀弓改曲禮。"}