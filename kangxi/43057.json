{"拼音": "bān,fén", "部首": "頁", "笔画数": "10", "Unicode": "9881", "page": "1401", "volume": "【戌集下】【頁字部】", "notes": "\r\n\r\n【廣韻】【集韻】【韻會】【正韻】𠀤符分切，音汾。【廣韻】魚大首。亦衆貌。【詩·小雅】魚在在藻，有頒其首。　\n\r\n又【唐韻】布還切【集韻】【韻會】【正韻】逋還切，𠀤音班。【廣韻】布也，賜也。【禮·明堂位】頒度量而天下大服。【註】頒，讀爲班。【周禮·天官·大宰】匪頒。【註】匪，分也。頒，讀爲班布之班，謂班賜也。　\n\r\n又【說文】鬢也。【正韻】頟兩旁曰頒。【孟子】頒白者。【註】頒，班也。頭半白班班者也。　又分也。【書·洛誥】乃惟孺子，頒朕不暇。【傳】我爲政，常若不暇。汝惟小子，當分取我之不暇而行之。【釋文】頒音班。又甫云反。　\n\r\n又【說文】通作朌。【禮·王制】名山大澤不以朌。【釋文】朌讀爲頒，賦也。　又鳥名。【揚子·方言】戴勝，自關而東或謂之戴頒。　\n\r\n又【揚子·方言】鋪頒，索也。東齊曰鋪頒，猶秦晉言抖藪也。　又古通先韻，𤰞連切，音邊。【蘇軾·澄泥硯詩】長安新硯石同堅，不待書來遂許頒。"}