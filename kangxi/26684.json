{"拼音": "tǒng", "部首": "糸", "笔画数": "9", "Unicode": "7EDF", "page": "924", "volume": "【未集中】【糸字部】", "notes": "\r\n\r\n【廣韻】【集韻】【正韻】𠀤他綜切，音𪎽。【說文】統，紀也。【釋名】統，緒也，主緒人世，類相繼如統緒也。【書·微子之命】統承先王，修其禮物。【傳】與時王𠀤通三統。【疏】天有三統，土有三王。三王者，所以統天下也。【公羊傳·隱元年】大一統也。【註】統者，始也。總繫之辭。　\n\r\n又【韻會】吐孔切【正韻】他總切，𠀤音桶。義同。　\n\r\n又【易·乾卦】乃統天。【釋文】統，本也。　\n\r\n又【書·周官】冢宰掌邦治，統百官。【傳】統理百官。　\n\r\n又【周禮·天官·大宰】以八統詔王馭萬民。【註】統，所以合率以等物也。　\n\r\n又【齊語】班序顚毛，以爲民紀統。【註】統，猶經也。　\n\r\n又【史記·樂書】樂統同。【註】統，領也。　【廣韻】又姓。　\n\r\n又【正韻】他貢切，音痛。義同。"}