{"拼音": "dī,dǐ,zhī", "部首": "氏", "笔画数": "5", "Unicode": "6C10", "page": "597", "volume": "【辰集下】【氏字部】", "notes": "\n\n〔古文〕𢎮【唐韻】丁禮切【集韻】典禮切，𠀤音邸。【說文】氐，至也。从氏，下著一。一，地也。　又本也。【詩·小雅】尹氏大師，維周之氐。【毛傳】氐，本也。正義曰：氐，讀從邸。若四圭爲邸，故爲本，言是根本之臣也。\n\n又【鄭箋】氐，當作桎鎋之桎。《孝經鉤命決》云：孝道者，萬世之桎鎋。《說文》云桎車鎋也。則桎是鎋之別名，以鎋能制車，喻大臣能制國也。桎，之寔反，又丁履反。鎋又作轄，胡𦟈反。○按今《詩》從毛傳，讀若邸。　又與抵同。歸也。【前漢·食貨志】天下大氐無慮皆鑄金錢。【又】大氐皆遇吿。【註】師古曰：氐，讀曰抵，歸也。大氐，猶言大凡也。\n\n又【左思·三都賦】作者大氐舉爲憲章。【註】氐，音旨。義同。今俗書作抵。　又氐人，外國名，在建木西，人面魚身，無足。見【山海經】。氐，音觸抵之抵。舊註附入都奚切，今訂正。　又木之根氐也。亦作柢。義詳木部。　又人所托宿亦曰氐。通作邸。　\n\n又【集韻】軫視切，音旨。氐道，地名，在廣漢。　\n\n又【廣韻】丁尼切【集韻】張尼切，𠀤音胝。氐池，縣名。或作旨而切，音支，非是。　\n\n又【廣韻】都奚切【集韻】【韻會】【正韻】都黎切，𠀤音低。氐羌也。【詩·商頌】自彼氐羌，莫敢不來享，莫敢不來王。【正義曰】氐羌之種，漢世仍存。其居在秦隴之西。【路史】氐羌數十，白馬最大。【前漢·地理志】隴西郡有氐道、羌道二縣。【魚豢·魏略】漢置武都郡，排其種人，分竄山谷，或號靑氐，或號白氐。　又星名。【爾雅·釋天】天根，氐也。孫炎曰：角亢下繫于氐，若木之有根。【史記·天官書】氐四星，東方之宿。氐者，言萬物皆至也。【甘氏星經】氐四星爲天宿宫，一名天根，二名天符。【禮·月令】季冬之月旦氐中。\n\n又【前漢·地理志】韓地，角、亢、氐之分野。　又同低。俛也。【前漢·食貨志】封君皆氐首仰給。【註】師古曰：氐首，猶俯首。　又賤也。【前漢·食貨志】其價氐賤減平。　又墨神曰回氐。見【致虛閣雜俎】。　\n\n又【集韻】【韻會】【正韻】𠀤丁計切，音帝。東方宿也。義見上。\n\n考證：〔孝經鉤命訣。〕　謹照原晝訣改決。"}