{"拼音": "zuì", "部首": "酉", "笔画数": "15", "Unicode": "9189", "page": "1284", "volume": "【酉集下】【酉字部】", "notes": "\r\n\r\n【唐韻】【集韻】【韻會】【正韻】𠀤將遂切，音檇。【正韻】爲酒所酣曰醉。【書·酒誥】德將無醉。【詩·大雅】旣醉以酒。　又心醉。【莊子·應帝王】列子見之而心醉。【文中子·事君篇】心醉六經。　又骨醉。【唐書·武后紀】高宗王后蕭良姊爲武昭儀所誣，囚之，武氏置二人釀甕中，曰令二姬骨醉。　又心和神全曰醉。【淮南子·覽冥訓】通于大和者，惛若純醉而甘臥以遊其中，不知其所由也。　\n\r\n又【字彙補】醉李，地名。與檇李同。【公羊傳·定十四年】於越敗吳于醉李。　\n\r\n又【字彙補】精崔切，音嶉。【李世澤·韻圖】醉字有平去二音。　【說文】醉，卒也。卒其度量，不至於亂也。一曰潰也。【正字通】醉必伐德喪儀，酒誥、賓筵言之甚詳，未有醉能卒其度量不至亂者。因卒立義，說文誤。"}