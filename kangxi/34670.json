{"拼音": "gào", "部首": "言", "笔画数": "9", "Unicode": "8BF0", "page": "1163", "volume": "【酉集上】【言字部】", "notes": "\r\n\r\n〔古文〕𢍎𧧞𧧙【唐韻】【廣韻】古到切【集韻】【類篇】【韻會】【正韻】居号切，𠀤音告。【說文】告也。【徐曰】以文言告曉之也。【廣雅】敎也。【易·姤卦】后以施命誥四方。【周禮·春官】大祝作六辭，以通上下、親疏、遠近，三曰誥。【註】杜子春曰：誥，當爲告。書亦可爲告。　\n\r\n又【韻會】告上曰告，發下曰誥。【爾雅·釋言】謹也。【註】所以約勤謹戒衆。【疏】以六義諭衆謂之誥，尚書誥誓之類是也。【孔安國·尚書序】夏商周之書，雖設敎不倫雅誥奧義，其歸一揆。【疏】三王訓、誥、誓、命、歌、貢、征、範類猶有八，獨言誥者，以別而言之，其類有八，文從要約，一誥兼焉。以此八事，皆有言以誥示，故總謂之誥。【穀梁傳·隱八年】誥誓不及五帝。【周禮·秋官】士師掌五戒，二曰誥，用之于會同。【文心雕龍】其在三代，事兼誥誓，誓以訓戒，誥以敷政。　\n\r\n又【正字通】古者上下有誥，秦廢古稱制詔。漢武元狩六年，初作誥，然不以命官。唐稱制不稱誥，宋始以誥命庶官，明命官用敕不用誥。三載考績，則用誥以褒美。洪武十七年奏定有封爵者給誥，如一品之制，二十六年定一品至五品皆授以誥命，六品至七品，皆授以敕命。　又鳥名。【揚子·方言】布穀，自關東西梁楚之閒謂之結誥。　\n\r\n又【集韻】姑沃切，音梏。亦告也。同告。"}