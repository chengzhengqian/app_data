{"拼音": "mào", "部首": "巾", "笔画数": "12", "Unicode": "5E3D", "page": "333", "volume": "【寅集中】【巾字部】", "notes": "\n\n【唐韻】【集韻】【韻會】【正韻】𠀤莫報切，音𧛕。【釋名】冒也。【說文】本作冃。【徐鉉曰】今作帽。帽名猶冠。義取蒙覆其首，本纚也。古者冠無帽，冠下有纚，以繒爲之。後人因之帽於冠，或裁纚爲帽。自乗輿宴居，下至庶人無爵者，皆服之。江左時，野人已著帽，人士亦往往而見，但無頂圈矣，後乃高其屋云。【隋書·禮儀志】帽，自天子下及庶人通冠之，以白紗者名高頂帽。又有繒皂雜紗爲之，高屋下裙，蓋無定準。【唐書·車服志】烏紗帽者，視事及燕見賔客之服也。　又通作冒。【史記·絳侯世家】薄太后以冒絮提文帝。【註】應劭曰：陌額絮也。晉灼曰：巴蜀異物志謂，頭上巾爲冒絮。"}