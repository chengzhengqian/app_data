{"拼音": "dàn,tán", "部首": "弓", "笔画数": "11", "Unicode": "5F39", "page": "360", "volume": "【寅集下】【弓字部】", "notes": "\n\n〔古文〕𢎝【唐韻】【集韻】【韻會】徒案切【正韻】杜晏切，𠀤音憚。【玉篇】行丸也。【吳越春秋】彈生於古之孝子。孝子不忍見父母爲禽獸所食，故作彈以守之。【李尤·彈銘】昔之造彈，起意弦木。以彈爲矢，合竹爲樸。　又彈丸，喻小也。【史記·虞卿傳】此彈丸之地。　又鬼彈。【水經注】永昌郡北山水傍，瘴氣特惡，氣中有物，不見其形，其作有聲，中木則折，中人則害，名曰鬼彈。　\n\n又【廣韻】徒干切【集韻】【韻會】唐干切【正韻】唐闌切，𠀤音檀。【廣韻】射也。【集韻】彈丸射也。【左傳·宣二年】晉靈公從臺上彈人，而觀其避丸也。　又擊也。【史記·孟嘗君傳】馮驩彈其劒而歌。　\n\n又【韻會】鼓爪曰彈。【屈原·漁父】新沐者必彈冠。【史記·五帝紀】舜彈五絃之琴。　\n\n又【廣韻】糾也。【增韻】劾也。【周禮·地官·里宰註】街彈之室。【疏】漢時在街置室，檢彈一里之民。【後漢·史弼傳】州司不敢彈糾。　又掉也。【周禮·冬官考工記】句兵欲無彈。【註】句兵，戈戟屬。彈謂掉也。　又彈棊。【西京雜記】成帝好蹴踘，羣臣以爲勞。帝曰：可擇似而不勞者奏之。家君作彈棊以獻。　又叶徒沿切，音田。【陸機·文賦】抱景者咸叩，懷響者必彈。或因枝以振葉，或沿波以討源。又𢎚字。"}