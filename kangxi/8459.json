{"拼音": "jīn", "部首": "巾", "笔画数": "3", "Unicode": "5DFE", "page": "327", "volume": "【寅集中】【巾字部】", "notes": "\n\n【集韻】【韻會】【正韻】𠀤居銀切，音䘜。【說文】佩巾也。【禮·內則】盥卒授巾。【註】巾以帨手。　\n\n又【正韻】蒙首衣也。【玉篇】佩巾，本以拭物，後人著之於頭。【急就篇註】巾者，一幅之巾，所以裹頭也。【揚子·方言】覆結，謂之幘巾。【釋名】巾，謹也。二十成人，士冠庶人巾，當自謹修於四敎也。　\n\n又【正韻】羃也。【周語】靜其巾羃。【註】巾羃，所以覆尊彝。　又被巾。【揚子·方言】帍裱謂之被巾。【註】婦人領巾也。　\n\n又【類篇】衣也。【周禮·春官】巾車。【註】巾猶衣也。【疏】謂玉金象革衣飾其車，故訓巾猶衣也。　\n\n又【正韻】帉也。【說文】楚謂大巾曰𢁥。　\n\n又【揚子·方言】蔽厀，魏宋南楚之閒謂之巨巾。　\n\n又【急就篇註】巾，一曰裹足之巾，若今裒足布也。　又巾車，官名。【周禮·春官·巾車註】巾車，車官之長。　\n\n又【五音集韻】姜螼切，音巹，飾也。　\n\n又【集韻】【類篇】𠀤香靳切，音焮。義同。"}