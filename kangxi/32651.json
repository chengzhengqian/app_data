{"拼音": "guō,yù", "部首": "虫", "笔画数": "14", "Unicode": "872E", "page": "1087", "volume": "【申集中】【虫字部】", "notes": "\r\n\r\n【唐韻】雨逼切【正韻】越逼切，𠀤音域。【說文】短狐也。【詩·小雅】爲鬼爲蜮。亦作𧌒。【春秋·莊十八年】秋有𧌒。【註】蜮，短狐也，《本草》謂之射工，蓋以含沙射人爲災。《五行傳》曰：𧌒如鼈，三足，生於南越，一名射影。在水中，人在岸上，影見水中，投人影，則殺之，故曰射影，或謂含沙。射人，入皮肌，其創如疥。服虔云：徧身濩濩或或，故爲災。【公羊傳】𧌒之猶言惑也。　又山名。【山海經】有蜮山者，有蜮民之國，桑姓，食黍，射蜮是食。　又與魊通。【張衡·東京賦】况鬾𧌒與畢方。【註】《漢舊儀》曰：魊，鬼也。魊、𧌒古字通。　\n\r\n又【韻會】獲北切，音或。義同。"}