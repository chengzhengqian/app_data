{"拼音": "yán", "部首": "口", "笔画数": "7", "Unicode": "4E25", "page": "214", "volume": "【丑集上】【口字部】", "notes": "\n\n〔古文〕𡅾【唐韻】語杴切【集韻】魚杴切【韻會】疑杴切，𠀤音䉷。【說文】本作𡃫。敎命急也。\n\n又【爾雅·釋詁】嚴，敬也。【書·皋陶謨】日嚴祇敬六德。　\n\n又【玉篇】威也。【禮·祭義】嚴威儼恪。【疏】嚴謂嚴肅。　又尊也。【禮·大傳】收族故宗廟嚴。【註】嚴猶尊也。【史記·游俠傳】諸公以故嚴重之。　\n\n又【廣韻】嚴，毅也。　\n\n又【前漢·史丹傳】聲中嚴鼓之節。【註】李奇曰：莊嚴之鼓節也。　\n\n又【韻會】戒也。昏鼓曰夜嚴。　\n\n又【正字通】寒氣凜冽曰嚴。【李白詩】霜朽楚關木，始知殺氣嚴。　\n\n又【正字通】敵將至，設備曰戒嚴。敵退，弛備曰解嚴。　又姓。【戰國策】嚴遂政議直指舉韓傀之過。【正字通】漢明帝諱莊，攺莊助爲嚴助，莊光爲嚴光。　\n\n又【史記·封禪書】諸布諸嚴諸逑之屬，百有餘祠。　又嚴道，縣名。【史記·鄧通傳】啺鄧通蜀嚴道銅山。　\n\n又【韻會】州名。隋睦州，宋攺嚴州。　\n\n又【前漢·元帝紀】嚴篽池田。【註】晉灼曰：嚴籞，射苑也。　又國名。【後漢·西域傳】嚴國在奄蔡北，屬康居。　\n\n又【正字通】樹名。【一統志】瓊州有嚴樹，擣皮葉，浸水，和以釀，數日成酒，能醉人。　又與莊同。【周禮·秋官·小司寇註】鍼嚴子爲坐。【釋文】嚴，劉音莊，左傳作莊。漢明帝名莊，攺爲嚴。【後漢·𨻰紀傳】不復辦嚴卽時之郡。【註】嚴讀曰裝。【風俗通】汝南應融義高，聞之驚愕，卽嚴便出。○按《詩》商頌，下民有嚴。朱子叶剡剛反，與下遑叶。古嚴與莊本同音，故漢避明帝諱，攺嚴爲莊，似不必別增叶音也。　\n\n又【集韻】魚銜切。巖字省文。詳山部巖字註。　\n\n又【五音集韻】五犯切。與儼同。【詩·大雅】有嚴天子。【傳】嚴然而威。【釋文】嚴，毛讀魚檢反，鄭如字。【書·無逸】嚴恭寅畏。【釋文】作儼。◎按皐陶謨《釋文》亦云又魚檢反。【荀子·儒效篇】嚴嚴兮其能敬已也。【註】嚴或作儼。　\n\n又【集韻】魚窆切，音驗。酷也。\n\n考證：〔【正字通】敵將至，設備曰戒嚴。敵退，弛備曰餘嚴。〕　謹照原文餘改解。〔\n\n又【周禮·秋官·小司寇註】嚴子爲坐。〕　謹照原文嚴子上增鍼字。"}