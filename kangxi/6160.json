{"拼音": "lóu", "部首": "女", "笔画数": "11", "Unicode": "5A41", "page": "263", "volume": "【丑集下】【女字部】", "notes": "\n\n〔古文〕𡜰𡇔𡝨【集韻】【韻會】𠀤隴主切，音縷。卷婁，形神交役也。【莊子·徐無鬼】舜舉童土之地，齒長明衰，不得休歸，所謂卷婁者也。　又繫馬曰維，繫牛曰婁。牛馬維婁，見【公羊】。　\n\n又【集韻】龍遇切【正韻】良據切。𠀤同屢。煩數也。【前漢·公孫弘傳】上方興功業。婁舉賢良。\n\n又【元帝紀】百姓婁遭凶咎。　\n\n又【集韻】倫爲切，音羸。墊婁，地名。在西羌。　\n\n又【廣韻】洛侯切【集韻】【韻會】郞侯切【正韻】盧侯切，𠀤音樓。星名。【禮·月令】季冬之月，日在𡠉女昏婁中。【淮南子·天文訓】二月建奎婁。　又地名。【春秋·隱四年】莒人伐杞，取牟婁。\n\n又【僖十八年】衞侯師于訾婁。　又江名。【史記·正義】江東北下三百餘里，入海曰婁江，今松江屬有婁縣。　又人名。離婁，古之明目者。【楚辭·九章】離婁微睇兮，瞽以爲無明。又黔婁，齊隱士，有【黔婁子四篇】。　又姓。漢婁敬，高祖賜姓劉。唐婁師德。　又獸名。【韓詩外傳】北方有獸，名曰婁，更食而更視。又同䝏。【左傳·定十四年】旣定爾婁豬。　\n\n又【集韻】龍珠切【正韻】凌如切，𠀤音慺。曳也。【詩·唐風】子有衣裳，弗曳弗婁。　又鏤刻貌。【何晏·景福殿賦】繚以藻井，編以綷疏。紅葩𩉾鞢，丹綺離婁。【註】離婁，鏤刻分明也。　又愚也，昧也。【蘇氏演義】時人以無分別者爲邾婁不辨。邾婁，小國。微小之人不能分別也。【六書故】春秋邾國，號邾婁。　\n\n又【集韻】朗口切【正韻】朗斗切。𠀤同塿。小阜也。【左傳·襄二十四年】子太叔曰：部婁無松柏。𡠉原字不从厂，或為𡜹字。又𡜸，亦古文婁。𡞔，母中女。𡝤，俗字。\n\n考證：〔繫馬曰維，繫牛曰婁。牛馬維婁，見【左傳】。〕　謹按所引出公羊傳，謹將左傳改公羊。〔【左傳·隱四年】莒人伐杞，取牟婁。〕　謹按所引係春秋經文，謹將左傳改春秋。"}