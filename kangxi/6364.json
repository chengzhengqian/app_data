{"拼音": "pín", "部首": "女", "笔画数": "13", "Unicode": "5AD4", "page": "272", "volume": "【丑集下】【女字部】", "notes": "\n\n〔古文〕𡜷𡝏姘𡣑𡤁【唐韻】符眞切【集韻】【韻會】【正韻】毗賔切，𠀤音頻。【爾雅·釋親】婦也。【說文】服也。【書·堯典】𡣕于虞。【詩·大雅】來嫁于周，曰𡣕于京。　\n\n又【禮·曲禮】生曰妻，死曰𡣕。【註】𡣕，婦人美稱。妻死，其夫以美號名之，故稱𡣕。　又妃𡣕，婦官也。【禮·昏義】古者天子后立六宮，三夫人，九𡣕，二十七世婦，八十一御妻。【周禮·天官】九𡣕，掌婦學之法，以敎九御，各率其屬，而以時御敘于王所。【正字通】禮記九𡣕，無昭容等號。字彙九𡣕下以昭容、昭儀、昭媛、修容、修儀、修媛、克容、克儀、克媛接連上文，誤。　又仙女號鬱𡣕，九華眞人，見【列仙傳】。　又𡣕然，多貌。【前漢·王莽傳】收復絕屬，存亡嬻廢，得比肩首，復爲人者，𡣕然成行。"}