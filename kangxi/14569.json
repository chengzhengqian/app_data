{"拼音": "guān,guàn", "部首": "木", "笔画数": "12", "Unicode": "68FA", "page": "535", "volume": "【辰集中】【木字部】", "notes": "\n\n〔古文〕𣑄【唐韻】【集韻】古丸切【韻會】【正韻】沽歡切，𠀤音官。【說文】關也，所以掩屍。【玉篇】棺之言完，所以藏屍令完也。【孝經註】周尸爲棺，周棺爲椁。後漢趙咨曰：棺椁之造，自黃帝始。【禮·檀弓】有虞氏瓦棺，夏后氏墍，周殷人棺椁。【喪大記】國君大棺八寸，屬六寸，椑四寸。上大夫大棺八寸，屬六寸。下大夫大棺六寸，屬四寸。士棺六寸。【註】大棺最在外，屬在大棺內，椑又在屬內，是國君三重也。　\n\n又【集韻】古玩切，音貫。棺斂也。【左傳·僖二十八年】晉人圍曹，門焉，多死。曹人尸諸城上，晉人稱舍于墓，師遷焉。曹人兇懼，爲其所得者，棺而出之。　\n\n又【集韻】古患切，音慣。義同。　又叶居員切，音涓。【陸機·弔魏武文】氣衝襟以嗚咽，涕垂睫而汍瀾。違率土以靖寐，戢彌天乎一棺。瀾音連。"}