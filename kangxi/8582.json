{"拼音": "yì", "部首": "巾", "笔画数": "9", "Unicode": "5E1F", "page": "330", "volume": "【寅集中】【巾字部】", "notes": "\n\n【唐韻】羊益切【集韻】夷益切，𠀤音繹。【廣雅】帳也。【說文】在上曰帟。【釋名】小幕曰帟。張在人上，帟帟然也。【周禮·天官·幕人】掌帷幕幄帟綬之事。【註】帟主在幕，若幄中坐上承塵也。【掌次】朝日祀五帝，則張大次小次，設重帟。【註】重帟，復帟也。鄭司農云：帟，平帳也。【後漢·皇后紀】定策帷帟。\n\n考證：〔【周禮·天官·幕人】【註】帟主在幕，若握中坐上承塵也。〕　謹照原文握改幄。〔【又】朝日祀上帝，則張大次小次，設重帟。〕　謹按朝日祀上帝乃掌次文，非幕人職也。謹照原文又字改掌次二字。上帝改五帝。"}