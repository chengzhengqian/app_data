{"拼音": "hào", "部首": "白", "笔画数": "15", "Unicode": "769E", "page": "789", "volume": "【午集中】【白字部】", "notes": "\r\n\r\n【唐韻】【正韻】胡老切【集韻】下老切【韻會】合老切，𠀤音昊。【廣韻】明也。【類篇】白貌。　又皞皞，廣大自得之貌。【孟子】王者之民，皞皞如也。　又太皞，伏羲氏。少皞，金天氏。皆古帝號也。【禮·月令】孟春之月，其帝太皞。季秋之月，其帝少皞。　又姓。【蜀錄】本出武落鐘離山黑穴中者。　又通作昊。【前漢·鄭崇傳】皞天罔極。【詩·小雅】作昊天。　又通作顥。【前漢·房中歌註】韋昭曰：西顥，西方太皞也。　又通作皓。見皓字註。　【集韻】或作皜䯫。【廣韻】从日作暤。【六書故】暤之从白，日之譌也。俗作皡，非。"}