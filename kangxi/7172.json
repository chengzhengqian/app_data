{"拼音": "zūn", "部首": "寸", "笔画数": "12", "Unicode": "5C0A", "page": "295", "volume": "【寅集上】【寸字部】", "notes": "\n\n【唐韻】【韻會】祖昆切【集韻】【正韻】租昆切，𠀤音遵。【說文】高稱也。【廣韻】重也，貴也，君父之稱也。【易·繫辭】天尊地𤰞，乾坤定矣。【孟子】天下有達尊三：爵一，齒一，德一。【禮·表記】使民有父之尊，有母之親，而後可以爲民父母。　又敬也。【禮·曲禮】禮者，自𤰞而尊人。雖負販者，必有尊也。　\n\n又【說文】註酒器。【周禮·春官】司尊彝，掌六尊六彝之位。六尊，謂犧尊，象尊，著尊，壺尊，太尊，山尊，以待祭祀賔客。　又姓。【風俗通】尊盧氏之後。與宗通。　又叶將鄰切，音津。【前漢·班固敘傳】大祖元勳，啓立輔臣。支庶藩屛，侯王𠀤尊。　又叶此緣切，音銓。【前漢·班固敘傳】割制廬幷，定爾土田。什一供貢，下富上尊。　【說文】尊本酒器，字从酋，廾以奉之。或从寸。或从缶作罇。【集韻】亦作㽀墫。【正字通】今俗以尊作尊𤰞之尊，酒器之尊別作樽，非。樽，林木茂盛也。𢍜。\n\n考證：〔【禮·表記】使民有父之尊，有母之親，然後可以爲民父母。〕　謹照原文然後改而後。〔【周禮·春官】司尊彝，掌六彝六尊之位。〕　謹照原文改六尊六彝。"}