{"拼音": "hǎi", "部首": "酉", "笔画数": "17", "Unicode": "91A2", "page": "1286", "volume": "【酉集下】【酉字部】", "notes": "\r\n\r\n【唐韻】【正韻】呼攺切【集韻】許亥切，𠀤音海。【說文】肉𤖕也。【詩·大雅】醓醢以薦。【疏】醢，肉汁也。【禮·曲禮】毋歠醢。【疏】醢，肉醬也。醬宜鹹，客若歠之，則是醬淡也。【周禮·天官】醢人掌四豆之實，醓醢、蠃醢、蠯醢、蜃蚳醢、兔醢、魚醢、鴈醢。【註】凡作醢者，必先膊乾其肉，乃後莝之，雜以粱麴及鹽，漬以美酒，塗置甁中，百日則成。鄭司農曰：無骨曰醢。　又烹也。【史記·魯仲連傳】吾將使秦王烹醢梁王。【前漢·班固敘傳】然卒潤鑊伏質，亨醢分裂。　\n\r\n又【韻補】叶虎李切，音喜。【楚辭·九章】忠不必用兮，賢不必以。伍子逢殃兮，比干葅醢。"}