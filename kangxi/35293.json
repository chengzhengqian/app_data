{"拼音": "yàn", "部首": "言", "笔画数": "16", "Unicode": "8AFA", "page": "1172", "volume": "【酉集上】【言字部】", "notes": "\r\n\r\n〔古文〕𠷗【唐韻】魚變切【集韻】魚戰切【韻會】疑戰切，𠀤音彥。【說文】傳言也。【廣韻】俗言也。【書·無逸】乃逸乃諺。【傳】俚語曰諺。【左傳·昭元年】諺所謂老將知而耄及之。　又與唁、喭𠀤同。【文心雕龍】諺者，直語也。喪言亦不及文，故弔亦稱諺。【新論·正賞篇】子游裼裘而諺，曾參指揮而哂。【正字通】按諺通作喭。弔唁，經皆從唁，不必借諺。喭，《新論》作諺，偶譌誤耳。　\n\r\n又【集韻】魚旰切【正韻】魚幹切，𠀤音岸。【類篇】䛀諺，自矜也。【增韻】畔喭，剛猛也。【韻會】叛諺，不恭也。或作喭。引【論語註】子路失於畔喭。正義曰：舊註作𠯘喭。失言也。言子路性行剛彊，常𠯘喭失於禮容也。\n\r\n考證：〔【左傳·昭元年】諺所謂老將至而耄及之。〕　謹照原文將至改將知。"}