{"拼音": "dǐ", "部首": "手", "笔画数": "8", "Unicode": "62B5", "page": "423", "volume": "【卯集中】【手字部】", "notes": "\n\n〔古文〕𠥯【唐韻】都禮切【集韻】【韻會】【正韻】典禮切，𠀤音邸。【說文】擠也。　又觸也。【前漢·禮樂志】習俗薄惡，民人抵冒。【註】抵，忤也，冒犯也。　又當也。【史記·高祖紀】傷人及盜抵罪。【註】謂使各當其罪。【前漢·武帝紀】元封三年，作角抵戲。【註】兩兩相當，角力角技藝射御，故名角抵。又與觝通。【張騫傳】又作角氐。　又至也。【前漢·杜延年傳】或抵其罪法。【註】特致之於罪法。\n\n又【禮·樂志】草木零落，抵冬降霜。　又歸也。【前漢·項籍傳】抵櫟陽史司馬欣。【註】相歸抵也。亦通作邸。　又拒也。【前漢·梁平王傳】抵讕置辭。\n\n又【田延年傳】延年抵曰：無有是事。【註】抵，拒諱也。　又擲也。【後漢·禰衡傳】劉表嘗與諸文人共草章奏，衡見之，毀以抵地。　又大抵，猶言大凡。【史記·酷吏傳】大抵盡詆以不道。【漢書】作大氐。【註】大歸也。　\n\n又【集韻】或作掋。　又直皆切，音㜨。亦擠也。　\n\n又【韻會】掌氏切【正韻】諸氏切，𠀤音紙。同扺。擊也。【戰國策】蘇秦見說趙王於華屋之下，抵掌而談。【前漢·朱博傳】奮髥抵几。詳扺字註。"}