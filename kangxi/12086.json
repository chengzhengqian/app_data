{"拼音": "yǎn", "部首": "手", "笔画数": "12", "Unicode": "63DC", "page": "442", "volume": "【卯集中】【手字部】", "notes": "\n\n【唐韻】【集韻】【韻會】衣檢切【正韻】於檢切，𠀤淹上聲。【說文】自關以東謂取曰揜。【揚子·方言】揜𡩡，取也。關東曰揜，關西曰𡩡。一曰覆也。【禮·禮器】豚肩不揜豆。\n\n又【聘義】瑕不揜瑜，瑜不揜瑕。　又困迫也。【易·困彖】困剛揜也。【禮·表記】篤以不揜。【疏】君子篤厚行於善道，不使揜逼而被困迫也。　\n\n又【揚子·方言】滅也。吳揚曰揜。　又揜然，疾歸貌。【漢書·司馬相如傳】揜乎反鄉。　\n\n又【唐韻】烏敢切【集韻】【韻會】烏感切，𠀤庵上聲。手揜物也。　【韻會】與掩同。互詳掩字註。\n\n考證：〔又揜然，疾歸貌。【司馬相如·子虛賦】揜乎反鄉。〕　謹按揜字文選作晻，史記作闇，惟漢書司馬相如傳作揜。揜然疾歸貌亦惟漢書註有之。今據改司馬相如子虛賦爲漢書司馬相如傳。"}