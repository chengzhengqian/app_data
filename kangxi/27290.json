{"拼音": "xiàn,xuán", "部首": "糸", "笔画数": "16", "Unicode": "7E23", "page": "934", "volume": "【未集中】【糸字部】", "notes": "\r\n\r\n【廣韻】【集韻】【韻會】【正韻】𠀤胡涓切，音懸。【說文】繫也。【註】徐鉉曰：此本是縣挂之縣，借爲州縣之縣。今俗加心，別作懸，義無所取。【易·繫辭】縣象著明，莫大乎日月。【詩·周頌】應田縣鼓。【周禮·春官·小胥】正樂縣之位。【儀禮·燕禮】樂人縣。【左傳·成二年】曲縣繁纓以朝。【前漢·高帝紀】縣隔千里。　\n\r\n又【廣韻】黃練切【集韻】熒絹切，𠀤音炫。【正韻】形甸切，音現。【釋名】縣，懸也，懸係于郡也。【廣韻】古作寰。楚莊王滅陳爲縣，縣名自此始。【周禮·天官·大宰】邦縣之賦。【註】邦縣四百里。\n\r\n又【地官·小司徒】四甸爲縣。\n\r\n又【遂人】五鄙爲縣。【魯語】三鄕爲縣。【史記·秦始皇本紀】大矣哉，宇縣之中。【註】縣，赤縣。【前漢·地理志】分天下爲郡縣。　\n\r\n又【史記·絳侯世家註】縣官，謂天子也。王者官天下，故曰縣官也。　又姓。【禮·曲禮】縣賁父。【史記·仲尼弟子列傳】縣單父。○按《說文》在𥄉部，今倂入。"}