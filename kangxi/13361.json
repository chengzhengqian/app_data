{"拼音": "dàn", "部首": "日", "笔画数": "5", "Unicode": "65E6", "page": "489", "volume": "【辰集上】【日字部】", "notes": "\n\n【唐韻】【集韻】【韻會】得案切【正韻】得爛切，𠀤丹去聲。【說文】明也。从日見一上。一，地也。【玉篇】朝也，曉也。【爾雅·釋詁】旦，早也。【書·大禹謨】正月朔旦。【詩·陳風】穀旦于差。\n\n又【大雅】昊天曰旦。【淮南子·天文訓】日至于曲阿，是謂旦明。　\n\n又【詩·衞風】信誓旦旦。【箋】言其懇惻款誠。【疏】旦旦猶怛怛。【釋文】旦旦，《說文》作𢘇𢘇。　\n\n又【詩·衞風·朱傳】旦旦，明也。　\n\n又【前漢·惠帝紀】當爲城旦舂者。【註】城旦者，旦起行治城。舂者，婦人不豫外徭但舂作米，皆四歲𠛬也。　又震旦，西域稱中國之名。【樓炭經】蔥河以東名震旦。　又盍旦。【禮·坊記】相彼盍旦。【註】盍旦，夜鳴求旦之鳥。　又與神同。【禮·郊特牲】所以交於旦明之義也。【註】旦當爲神，篆字之誤也。　\n\n又【韻補】叶都眷切。【庾敳·意賦】宗統竟初不別兮，大德亡其情願。天地短於朝生兮，億代促於始旦。"}