{"拼音": "sūn", "部首": "食", "笔画数": "12", "Unicode": "98E7", "page": "1416", "volume": "【戌集下】【食字部】", "notes": "\r\n\r\n【廣韻】思渾切【集韻】【韻會】【正韻】蘇昆切，𠀤音孫。【說文】餔也。　【集韻】或作餐，通作湌。　\n\r\n又【玉篇】水和飯也。【釋名】飧，散也。投水于中，自解散也。【禮·玉藻】君未覆手，不敢飧。【註】覆手者，謂食畢以手循口旁，恐有肴汙著也。未覆手，言君初飧未竟，臣不敢飧也。\n\r\n又【雜記】孔子曰：少施氏食我以禮，吾飧，作而辭曰：疏食也，不敢以傷吾子。【註】禮，食竟，更作三飧，以助飽。飧謂以飮澆飯也。鄭康成釋飧爲勸食，誤。　又食也。【周禮·秋官·司儀】致飧，如致積之禮。【註】飧，食也。小禮曰飧，大禮曰饔餼。【儀禮·聘禮】宰夫朝服設飧。【註】食不備禮也。　又熟食也。【詩·小雅】有饛簋飧。【傳】飧，熟食。　又夕食也。【周禮·天官·宰夫】賔賜之飧牽。【註】鄭司農云：飧，夕食也。　又古通眞。【宋玉·九辯】竊慕詩人之遺風兮，願托志乎素飧。蹇充倔而無端兮，汨莽莽而無垠。　【說文】作𩚏。夕食，故从夕。【正韻】譌作飱，非。"}