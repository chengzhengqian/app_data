{"拼音": "bāo,chá,jiē,jū,xié,zhǎ,zū", "部首": "艸", "笔画数": "8", "Unicode": "82F4", "page": "1024", "volume": "【申集上】【艸字部】", "notes": "\r\n\r\n【集韻】千余切，音蛆。【玉篇】麻也。【詩·豳風】九月叔苴。【傳】苴，麻子也。【莊子·讓王篇】顏闔守陋閭，苴布之衣，而自飯牛。【註】苴，有子麻也。　\n\r\n又【禮·喪服小記】苴，杖竹也。【註】苴者，黯也，心如斬斫，貌若蒼苴，所以縗裳、絰杖，俱備苴色。【儀禮·喪服傳】斬衰裳，苴絰、杖、絞帶。【疏】以一苴目此三事，謂苴麻爲首絰、要絰，又以苴竹爲杖，苴麻爲絞帶。　\n\r\n又【廣韻】子余切，音沮。履中草。　\n\r\n又【禮·曲禮】凡以弓劍、苞苴、簞笥問人者。【註】苴，藉也。【管子·霸言篇】上夾而下苴。【註】苴，包裹也。　又木名。【山海經】服山，其木多苴。　\n\r\n又【司馬相如·子虛賦】諸柘巴苴。【註】巴苴，草名。　又地名。【史記·索隱註】狄苴，在渤海。　又姓。【前漢·貨殖傳】有平陵苴氏。　又鋤加切，音槎。水中浮草也。【詩·大雅】如彼棲苴。【疏】苴是草木之枯槁者，故在樹未落及已落爲水漂皆稱苴也。【楚辭·悲回風】草苴比而不芳。【註】枯曰苴。　\n\r\n又【正韻】宗蘇切，音租。茅藉祭也。【前漢·郊祀志】掃地而祠，席用苴稭。【註】讀如租。　\n\r\n又【類篇】徐嗟切，音斜。苴咩城，在雲南。　\n\r\n又【集韻】側下切，音鮓。【莊子·讓王篇】其土苴以治天下。【註】土苴，和糞草。【韓愈文】補苴罅漏。　\n\r\n又【正韻】將豫切，音怚。【前漢·終軍傳】苴白茅于江、淮。【註】苴，于豫切。　又讀作巴。【史記·張儀傳】苴蜀相攻擊。【索隱註】苴，音巴。　又讀苞。【後漢·徐廣傳註】譙周曰：益州天苴，讀爲苞黎之苞。　\n\r\n又【五音集韻】子與切，音咀。【羣經音辨】亦音咀。　\n\r\n又【正韻】才野切，音灺。幔也。又伺也。\n\r\n考證：〔\n\r\n又【禮·曲禮】凡以弓劍苞苴簟笥問人者。〕　謹照原文簟笥改簞笥。〔【前漢·終軍傳】苴白毛于江淮。〕　謹照原文白毛改白茅。"}