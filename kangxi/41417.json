{"拼音": "liù,lù", "部首": "阜", "笔画数": "10", "Unicode": "9678", "page": "1355", "volume": "【戌集中】【阜字部】", "notes": "\r\n\r\n〔古文〕𤱒【唐韻】【廣韻】【集韻】【類篇】【韻會】𠀤力竹切，音六。【玉篇】厚也。【廣韻】高也。【爾雅·釋地】高平曰陸。【釋名】陸，漉也。水流漉而出也。【易·漸卦】鴻漸于陸。【詩·豳風】鴻飛遵陸。　又地名。【孟子】孟子之平陸。【註】齊下邑。　又藪名。【爾雅·釋地】晉有大陸。【左傳·定二年】魏獻子田於大陸。　又縣名。【隋書·地理志】趙郡大陸縣。　又州名。唐置。　又漢侯國，在壽光。見【史記·建元以來王子侯者年表】。　又𤰞陸，外國名。【前漢·西域傳】𤰞陸國王，治天山東乾當國。　\n\r\n又【玉篇】星也。【爾雅·釋天】北陸，虛也。西陸，昴也。【疏】陸，中也。北方之宿，虛爲中也。西方之宿，昴爲中也。【左傳·昭二年】古者日在北陸而藏冰，西陸朝覿而出之。【註】陸，道也。在北陸，謂夏十二月，日在虛危。在西陸，謂夏三月，日在昴畢。　\n\r\n又【玉篇】道也，無水路也。【周禮·冬官考工記】作車以行陸。【莊子·則陽篇】方且與世違，而心不屑與之俱，是陸沈者也。【註】人中隱者，譬之無水而沈也。　\n\r\n又【玉篇】陸離，猶參差也，雜亂也。【屈原·離騷】斑陸離其上下。　又魁陸，水族。【爾雅·釋魚】魁陸，卽今之蚶也。【疏】卽魁蛤也。一名魁陸。　\n\r\n又【揚雄·甘泉賦】飛蒙茸而走陸梁。【註】走者陸梁而跳也。　又姓。【廣韻】古天子陸終之後。【正字通】齊後有大陸氏，後因姓陸。又春秋陸渾之戎，後亦爲陸氏。　\n\r\n又【後漢·馬援傳】今更共陸陸。【註】猶碌碌也。　\n\r\n又【唐韻正】音溜。【隂符經】龍蛇起陸。叶上宿下覆。　又叶林直切。【郭璞·騊駼贊】騊駼野駿，產自北域。交頸相摩，分背翹陸。　【說文】籀文作𨽰。【集韻】作𨽫。𨽫原从阝作，或同籀文陸字。"}