{"拼音": "qiáo", "部首": "木", "笔画数": "10", "Unicode": "6865", "page": "553", "volume": "【辰集中】【木字部】", "notes": "\n\n【唐韻】巨嬌切【集韻】【韻會】渠嬌切【正韻】祁堯切，𠀤音喬。【說文】水梁也。从木喬聲。喬高而曲也。橋之爲言趫也，矯然也。【史記·秦本紀】昭王五十年，初作河橋。　又懸繩以度曰絚橋。【水經注】罽賔之境，絚橋相引。　又器之有橫樑者曰橋。【儀禮·士昏禮】笲加于橋。【註】橋以庋笲。　又桔橰上衡也。【淮南子·主術訓】橋直植立而不動，俯仰取制焉。　又橋泄，嫚也。【荀子·榮辱篇】橋泄者，人之殃也。　又戾也。【呂覽·離謂篇】聽言而不可知，其與橋言無擇。　又木名。【尚書大傳】橋木高而仰，梓木晉而俯，以喩父子。　又陽橋。【春秋】魯地。　又姓。【統譜】黃帝葬橋山，子孫守塚，因爲氏。【史記·貨殖傳】橋姚致馬千匹，牛倍之。　\n\n又【集韻】丘妖切，音蹺。【史記·河渠書】山行乗橋。【註】橋，一作𣞶，直轅車也。　\n\n又【集韻】居勞切，音高。勁疾貌。【莊子·則陽篇】欲惡去就，於是橋起。　\n\n又【韻會】渠廟切，音嶠。【禮·曲禮】奉席如橋衡。【疏】左低右昂，如橋之衡。　又屈橋，壯健貌。【揚雄·河東賦】千乗霆亂，萬騎屈橋。嘻嘻旭旭，天地稠㟼。　\n\n又【正韻】古弔切，音叫。義同。　\n\n又【正韻】吉了切，音皎。【荀子·儒効篇】橋飾其情性。【前漢·武帝紀】陳湯橋發兵斬郅支。　\n\n又【集韻】居夭切，音矯。人名。秦有盛橋。\n\n考證：〔【儀禮·士昏禮】筓加于橋。【註】橋以庋筓。〕　謹照原文兩筓字𠀤改笲。"}