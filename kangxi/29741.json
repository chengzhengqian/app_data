{"拼音": "chuǎn", "部首": "舛", "笔画数": "6", "Unicode": "821B", "page": "1008", "volume": "【未集下】【舛字部】", "notes": "\r\n\r\n【唐韻】昌兗切【集韻】【韻會】【正韻】尺兗切，𠀤音喘。【說文】對臥也。从夕㐄相背。【博雅】舛，偝也。【前漢·楚元王傳】朝臣舛午，膠戾乖剌。【註】言志意不和，各相違背也。【抱朴子·任命卷】躁靜異尚，翔沉舛情。　\n\r\n又【廣韻】剝也。【莊子·天下篇】惠施多方，其書五車，其道舛駁。　\n\r\n又【增韻】舛，錯也。【韻會】錯亂也。【左思·吳都賦】詭類舛錯。【王融·靜行詩】遵塗每多舛，顧省能無忡。　\n\r\n又【類篇】尺尹切，音蠢。雜也。"}