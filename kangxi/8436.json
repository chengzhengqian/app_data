{"拼音": "bā", "部首": "己", "笔画数": "4", "Unicode": "5DF4", "page": "327", "volume": "【寅集中】【己字部】", "notes": "\n\n【廣韻】伯加切【集韻】【正韻】邦加切，𠀤音芭。【廣韻】巴蜀。【書·牧誓疏】巴在蜀之東偏。【三巴記】閬苑白水東南流，曲折三迴如巴字，故名三巴。　\n\n又【玉篇】國名。【左傳·桓九年】巴子使韓服告于楚。【註】巴國，在巴郡江州縣。　又郡名。【前漢·地理志】巴郡，秦置，屬益州。【譙周巴記】初平六年，趙穎分巴爲二郡，巴郡以墊江爲治，安漢以下爲永寧郡。建安六年，劉綽分巴，以永寧爲巴東郡，墊江爲巴西郡。　又州名。【唐書·地理志】山南道有巴州。　又縣名。【唐書·地理志】歸州有巴東，壁州有東巴，通州有巴渠，合州有巴川。　\n\n又【說文】蟲也。或曰食象蛇。【山海經】巴蛇食象，三歲而出其骨。君子服之，無心腹之疾。其爲蛇，靑黃赤黑。一曰黑蛇靑首。【潯江記】羿屠巴蛇于洞庭，其骨爲陵，世稱巴陵。　又巴蕉，草名。【司馬相如·子虛賦】諸柘巴且。【註】且草，一名巴蕉。　\n\n又【正韻】尾也。　又姓。【後漢·黨錮傳】巴肅，勃海高城人。"}