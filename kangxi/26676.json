{"拼音": "jiǎo", "部首": "糸", "笔画数": "9", "Unicode": "7EDE", "page": "922", "volume": "【未集中】【糸字部】", "notes": "\r\n\r\n【廣韻】【正韻】古巧切【集韻】吉巧切，𠀤音狡。【說文】縊也。【玉篇】繞也。【廣韻】縛也。【左傳·哀三年】若其有罪，絞縊以戮。【註】絞，所以縊人物。　\n\r\n又【論語】直而無禮則絞。【何晏註】絞，絞剌也。【疏】絞，剌人之非也。　又國名。【左傳·桓十一年】鄭人軍于蒲騷。將與隨、絞、州、蓼伐楚師。【註】絞，國名。　又姓。【廣韻】出《何氏姓苑》。　\n\r\n又【集韻】【韻會】𠀤何交切，音爻。【禮·玉藻】絞衣以裼之。【註】絞，蒼黃之色也。　\n\r\n又【禮·喪大記】小斂布絞。【註】絞，旣斂所用束堅之者也。【釋名】已衣所以束之曰絞。絞，交也，交結之也。　\n\r\n又【集韻】居效切，音敎。繒黑黃色。"}