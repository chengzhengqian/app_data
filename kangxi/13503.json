{"拼音": "zhāo", "部首": "日", "笔画数": "9", "Unicode": "662D", "page": "493", "volume": "【辰集上】【日字部】", "notes": "\n\n【唐韻】止遙切【集韻】【韻會】【正韻】之遙切，𠀤音招。【說文】日明也。【爾雅·釋詁】昭，見也。【博雅】明也。【玉篇】光也。【廣韻】著也，覿也。【易·晉卦】君子以自昭明德。【書·堯典】百姓昭明。【詩·大雅】於昭于天。　\n\n又【禮·王制】天子七廟，三昭三穆與太祖之廟而七。\n\n又【祭統】夫祭有昭穆。昭穆者，所以別父子、遠近、長幼、親疏之序而無亂也。【魯語】明者爲昭，次者爲穆。　\n\n又【禮·樂記】蟄蟲昭蘇。【註】昭，曉也。蟄蟲以發生爲曉，更息曰蘇。　又姓。【戰國策】楚有昭奚恤。【屈原·離騷註】三閭之職，掌王族三姓，曰：昭、屈、景。　\n\n又【集韻】時饒切【正韻】時昭切，𠀤音韶。廟中佋穆，或作昭。【佩觽集】說文自有佋穆之字，以佋爲昭，蓋借音耳。李祭酒涪說爲晉諱昭，改音韶，失之也。　\n\n又【集韻】【韻會】【正韻】𠀤止少切，音沼。【詩·魯頌】其馬蹻蹻，其音昭昭。【釋文】昭，之繞反。　\n\n又【集韻】【正韻】𠀤之笑切。照，或省作昭。　\n\n又【韻補】叶蚩於切。【前漢·敘傳】受命之初，贊功剖符。奕世弘業，爵土乃昭。　又叶之由切。【楚辭·九章】臨沅湘之𤣥淵兮，遂自忍而沈流。卒沒身而絕名兮，惜壅君之不昭。\n\n考證：〔爵士乃昭。〕　謹照前漢敍傳原文，爵士改爵土。"}