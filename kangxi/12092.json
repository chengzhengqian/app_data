{"拼音": "yóu,yú", "部首": "手", "笔画数": "12", "Unicode": "63C4", "page": "440", "volume": "【卯集中】【手字部】", "notes": "\n\n【唐韻】羊朱切【集韻】【韻會】容朱切，𠀤音兪。【說文】引也。【史記·貨殖傳】揄長袂，躡利屣。【前漢·禮樂志】神之揄臨壇宇。　又揄揚，譽言也。【班固·西都賦序】雍容揄揚，著於後嗣。【註】揄引，揚舉也。　又邪揄也。【後漢·王霸傳】市人皆大笑，舉手邪揄之。或作𢶖。【說文】作𣤔。　\n\n又【正韻】雲俱切，音于。義同。　又與褕同。【集韻】【韻會】【正韻】𠀤餘招切，音搖。【禮·玉藻】夫人揄狄。【疏】揄，讀如搖。狄，讀如翟。謂畫搖翟之雉於衣也。【陸氏音義】爾雅云：江淮而南，靑質五色皆備成章曰鷂。音搖，謂畫此雉也。　又與舀抭同。【唐韻】以周切【集韻】【韻會】夷周切，𠀤音由。抒臼也。【詩·大雅】或舂或揄。　\n\n又【唐韻】度侯切【集韻】【韻會】【正韻】徒侯切，𠀤音頭。亦引也。【班固·西都賦】揄文竿，出比目。　又徒口切，音鋀。義同。　\n\n又【集韻】他侯切，音偸。垂也。【莊子·漁父篇】被髮揄袂。　又丑鳩切，音抽。垂手行也。　又舂朱切，音輸。閃揄，傾貌。"}