{"拼音": "guài", "部首": "心", "笔画数": "8", "Unicode": "602A", "page": "382", "volume": "【卯集上】【心字部】", "notes": "\n\n【唐韻】【集韻】【韻會】【正韻】𠀤古壞切，乖去聲。【說文】異也。【增韻】奇也。【風俗通】怪者，疑也。【白虎通】異之言怪也。凡行之詭異曰怪。【中庸】索隱行怪。　又狀貌之瑰異亦曰怪。【書·禹貢】鉛松怪石。\n\n又【莊子·逍遙遊】齊諧者，志怪者也。　又氣變常，人妖物孽曰怪。【揚子·太𤣥經】怪分靑赤白黑黃，皆物怪也。　又怪哉，驚歎之詞。　又姓。【春秋元命苞】炎帝臣怪義。　又通作傀。【周禮·春官·大司樂】大傀異烖。【註】傀猶怪也。舊音怪。俗遂作怪。　又叶古僞切，音貴。【馬融·長笛賦】波散廣衍，實可異也。牚距劫遌，又足怪也。【易林】五心六意，岐道多怪。非君本懷，生我恨悔。　又叶古懷切，音乖。【元稹·痁臥詩】一生常苦節，三省詎行怪。　【周伯琦曰】从心圣聲。圣音怪。俗作恠，非。"}