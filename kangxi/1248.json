{"拼音": "wù,wū", "部首": "儿", "笔画数": "3", "Unicode": "5140", "page": "123", "volume": "【子集下】【儿字部】", "notes": "\n\n【唐韻】【集韻】【韻會】【正韻】𠀤五忽切，音杌。【說文】兀，高而上平也。从一在人上。又刖足曰兀。【莊子·德充符】魯有兀者叔山無趾，踵見仲尼。仲尼曰：無趾，兀者也。\n\n又【柳宗元·晉問篇】乗水潦之波，以入於河而流焉，盪突硉兀。【註】危石也。又兀兀，不動貌。【韓愈·進學解】常兀兀以窮年。\n\n又【正韻】臬兀，不安也。亦作卼。【易·困卦】于臲卼。又姓。【韻會】後魏改樂安王元覽爲兀氏。\n\n又【韻會】或作掘。【莊子·齊物論】掘若槁木。"}