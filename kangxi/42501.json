{"拼音": "yāng,yǎng,yàng", "部首": "革", "笔画数": "14", "Unicode": "9785", "page": "1386", "volume": "【戌集中】【革字部】", "notes": "\r\n\r\n【唐韻】於兩切【集韻】【韻會】【正韻】倚兩切，𠀤音怏。【說文】頸組也。【廣韻】牛羈也。【左傳·襄十八年】抽劒斷鞅。【釋名】鞅，嬰也。喉下稱嬰，言纓絡之也。其下飾樊纓，其形樊樊而上屬纓也。　\n\r\n又【詩·小雅】或王事鞅掌。【傳】鞅掌，失容也。【箋】鞅，猶何也。掌，謂捧之也。負何捧持以趨走，言促遽也。【疏】傳以鞅掌爲煩勞之狀，故云失容，言事煩鞅掌然，不暇爲容儀也。今俗語以職煩爲鞅掌，其言出於此。鄭以鞅掌爲事煩之實，故言鞅猶荷也。鞅讀如馬鞅之鞅，以負荷物則須鞅持之，故以鞅表負荷也。　又人名。【左傳】晉有士鞅。　\n\r\n又【揚子·方言】强也，懟也。【史記·韓信傳】居常鞅鞅。通作怏。　\n\r\n又【集韻】於良切，音央。馬頸革。　又於郞切，音鴦。【博雅】鞅㒺，無賴也。　又於亮切，音怏。馬駕之具也。"}