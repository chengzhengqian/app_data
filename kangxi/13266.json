{"拼音": "liú,yóu", "部首": "方", "笔画数": "9", "Unicode": "65BF", "page": "482", "volume": "【卯集下】【方字部】", "notes": "\n\n【唐韻】以周切【集韻】【韻會】夷周切，𠀤音由。【說文】作游。旌旗之流也。【玉篇】斿，旌旗之末垂。或作游。【博雅】天子十二斿至地，諸侯九斿至軫，大夫七斿至軹，士三斿至肩。【周禮·春官·巾車】建大常十有二斿。【註】大常，九旗之畫日月者，正幅爲縿，斿則屬焉。　\n\n又【周禮·天官·大宰】以九貢致邦國之用，八曰斿貢。【註】鄭司農云：斿貢羽毛。康成謂：斿讀如囿游之游。斿貢燕好珠璣琅玕。　又與游同。【前漢·禮樂志】泛泛滇滇從高斿。　\n\n又【集韻】【韻會】𠀤力求切，音劉。同旒。【周禮·夏官·弁師】諸侯之繅斿九就。【註】每繅九成，則九旒也。"}