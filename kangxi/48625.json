{"拼音": "lóng,lǒng,máng", "部首": "龍", "笔画数": "5", "Unicode": "9F99", "page": "1536", "volume": "【亥集下】【龍字部】", "notes": "\r\n\r\n〔古文〕竜𦱉𢅛𠊋㰍𥫈龒䰱【唐韻】【集韻】力鍾切【韻會】【正韻】盧容切，𠀤音籠。【說文】龍，鱗蟲之長，能幽能明，能細能巨，能短能長，春分而登天，秋分而潛淵。【廣雅】有鱗曰蛟龍，有翼曰應龍，有角曰虯龍，無角曰螭龍，未升天曰蟠龍。【本草註】龍耳虧聰，故謂之龍。【易·乾卦】時乗六龍以御天。　又星名。【左傳·僖五年】龍尾伏辰。【疏】角亢氐房心尾箕爲蒼龍之宿。\n\r\n又【襄二十八年】龍，宋鄭之星也。　又山名。龍門，在河東，見【禹貢】。龍山，見【山海經】。封龍，見【括地志】。　又邑名。【左傳·成二年】齊侯伐我北鄙，三日取龍。【註】龍，魯邑。在泰山博縣西南。\n\r\n又【前漢·地理志】燉煌郡有龍勒縣。　又官名。【左傳·昭十七年】太皡氏以龍紀，故爲龍師，而龍名。　又句龍。【左傳·昭二十九年】共工氏有子曰句龍。　又馬名。《周禮·廋人》馬八尺以上爲龍。【禮·月令】駕蒼龍。　又龍輔，玉名。【左傳·昭二十九年】公賜公衍羔裘，使獻龍輔於齊侯。　又草名。【詩·鄭風】隰有游龍。【陸璣·草木疏】一名馬蓼，生水澤中，今人謂之小葒草。　又神名。【山海經】有神名燭龍。【屈原·離騷】日安不到，燭龍何照。　又姓。漢有龍且。又複姓。夏關龍逢，卽豢龍氏後。漢御史擾龍羣，卽劉累之後。　又人名。奢龍，黃帝臣。【管子·五行篇】奢龍辨乎東方，故使爲土師。又舜臣名。【書·舜典】帝曰：龍命汝作納言，夙夜出納朕命。　\n\r\n又【廣雅】龍，君也。　\n\r\n又【廣韻】通也。　\n\r\n又【玉篇】竉也。【詩·商頌】何天之龍。我龍受之。【毛傳】讀如字。【朱傳】寵也。　\n\r\n又【玉篇】和也，萌也。　\n\r\n又【正韻】與寵同。【詩·商頌·何天之龍釋文】鄭讀作寵，榮名之謂也。○按朱傳作叶音。　\n\r\n又【正韻】音曨。【孟子】有私龍斷焉。　\n\r\n又【集韻】【韻會】𠀤莫江切，音厖。【集韻】黑白雜色也。【周禮·冬官考工記】玉人上公用龍。【註】謂雜色，非純玉也。　又叶蒲光切，音龐。【易·坤卦】故稱龍焉。叶上嫌於無陽。【揚雄·解嘲】以鴟梟而笑鳳凰，執蝘蜒而嘲龜龍。　【說文】从肉飛之形，童省聲。【徐鉉曰】象宛轉飛動之貌。\n\r\n考證：〔【爾雅·釋畜】馬高八尺爲龍。〕　謹按爾雅作駥不作龍。今改周禮廋人馬八尺以上爲龍。"}