{"拼音": "láng", "部首": "木", "笔画数": "11", "Unicode": "6879", "page": "527", "volume": "【辰集中】【木字部】", "notes": "\n\n【廣韻】魯當切【集韻】【韻會】盧當切【正韻】魯堂切，𠀤音郞。【說文】高木也。或作榔。【廣韻】桄桹，木名。屑之如麪，可食。【後漢·夜郞傳】牂柯句町縣有桄桹木，可爲麪。【註】木皮有毛如栟櫚，木剛如鐵，皮中有似擣稻米片。又如麥麪，中作餠餌。【任昉·述異記】出西蜀石門山。　又枸桹木，出廣州。【左思·吳都賦】栟櫚枸桹。【註】其用與栟櫚同。　又鳴桹，以敺魚。【潘岳·西征賦】鳴桹厲響。　又蟲名。【爾雅·釋蟲】桑桹卽蜻蛉。\n\n考證：〔【後漢·夜郞傳】牂柯句叮縣。〕　謹照原文叮改町。"}