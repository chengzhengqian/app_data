{"拼音": "páo", "部首": "勹", "笔画数": "11", "Unicode": "530F", "page": "151", "volume": "【子集下】【勹字部】", "notes": "\n\n【唐韻】薄交切【集韻】【韻會】【正韻】蒲交切，𠀤音庖。【說文】瓠也。从夸，包聲。取其可包藏物也。【詩·邶風】匏有苦葉。【註】陸佃曰：短頸大腹曰匏。【陸璣詩疏】匏葉少時可爲羹。又可淹煮，至八月葉卽苦。【嚴粲·詩緝】匏經霜葉枯落，乾之腰以度水。【魯語】苦匏不材於人，共濟而已。\n\n又【爾雅翼】匏在八音之一，笙十三簧，竽三十六簧，皆列管匏內，施簧管端。又以爲飮器。【詩·大雅】酌之用匏。【禮·郊特牲】器用陶匏，以象天地之性。\n\n又【韻會】匏瓜，星名。在河鼓東。【集韻】或作瓟。"}