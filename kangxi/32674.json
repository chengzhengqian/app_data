{"拼音": "dié,tiē", "部首": "虫", "笔画数": "15", "Unicode": "8776", "page": "1091", "volume": "【申集中】【虫字部】", "notes": "\r\n\r\n【唐韻】徒協切【韻會】達協切，𠀤音牒。【說文】本作蜨，蛺蜨也。俗作蝶。【玉篇】蝴蝶。【莊子·至樂篇】烏足之根爲蠐螬，其葉爲蝴蝶。\n\r\n又【齊物論】莊周夢爲蝴蝶。【古今注】蛺蝶，一名野蛾，一名風蝶，江東呼爲捷末。其大者名爲鳳子，亦名鳳車，名鬼車，生江南柑橘園中。又紺蝶，遼東人呼爲紺幡，一曰童幡，一曰天雞。【爾雅翼】今菜中靑蟲，當春時緣行屋壁或草木上，以絲自圍，一夕視之有圭角，六七日其背罅裂，蛻爲蝶出矣。滕王圖畫蛺蝶，有江夏斑、大海眼、小海眼、村裏來，菜花子之目。【北史·魏收傳】收輕薄，時人號曰驚蛺蝶。【詩話總龜】謝逸有蝶詩三百首，人呼爲謝蝴蝶。　\n\r\n又【廣韻】他協切，音帖。蝶蹋，蟲名。"}