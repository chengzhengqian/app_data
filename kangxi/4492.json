{"拼音": "gù", "部首": "囗", "笔画数": "8", "Unicode": "56FA", "page": "218", "volume": "【丑集上】【囗字部】", "notes": "\n\n〔古文〕怘【唐韻】【集韻】【韻會】【正韻】𠀤古慕切，音顧。【說文】四塞也。从囗古聲。【徐鍇曰】淮南子謂九州之險，爲九州之塞也。【禮·禮運】城郭溝池以爲固。【周禮·夏官·掌固】掌修城郭溝池樹渠之固。【註】掌國所依阻者。城郭已下數事，皆是牢固之事也。【孟子】固國不以山谿之險。　\n\n又【唐韻】堅也。【論語】學則不固。【詩·魯頌】式固爾猷，淮夷卒獲。【禮·曲禮】將適舍求無固。【註】就館不能無求於主人，執所欲，而必得之，非爲客之義。　\n\n又【廣韻】再辭也。【書·大禹謨】禹拜稽首固辭。【禮·投壺】敢固以請。【註】固之言如故也，如故者，重辭也。　又執一不通也。【論語】非敢爲佞也，疾固也。【孟子】固哉，高叟之爲詩也。　又鄙陋也。【禮·曲禮】輟朝而顧君子謂之固。【註】謂鄙野不達禮也。\n\n又【哀公問】公曰：寡人固不固，焉得聞此言。【註】固，陋也。　又本然之詞。【孟子】天下固畏齊之强也。【又】固所願也。　又已然之詞。【孟子】夫世祿，滕固行之矣。\n\n又【屈原·離騷】自前世而固然。　又常然之詞。【孟子】若固有之。　又固守也。【論語】君子固窮。　又姓。【說苑】有固乗。又僕固，複姓。唐有僕固懷恩。　又固始，漢侯國名。成固，縣名。固陵，聚名。【後漢·郡國志】固始國，屬豫州汝南郡。成固，屬益州漢中郡。固陵，屬豫州𨻰國陽夏縣。　又與錮通。【禮·月令】季冬行春令，國多固疾。【註】謂久疾不瘥也。"}