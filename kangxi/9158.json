{"拼音": "chán", "部首": "广", "笔画数": "15", "Unicode": "5EDB", "page": "350", "volume": "【寅集下】【广字部】", "notes": "\n\n【唐韻】直連切【集韻】【韻會】澄延切【正韻】呈延切，𠀤音纏。【說文】一畝半，一家之居。【詩·魏風】胡取禾三百廛兮。【傳】一夫之居曰廛。【周禮·地官·遂人】夫一廛田百畮。【註】廛，城邑之居。【揚子·方言】東齊海岱之閒謂居曰廛。　\n\n又【玉篇】市邸也。【禮·王制】市廛而不稅。【註】廛市物邸舍，稅其舍，不稅其物。【周禮·地官·廛人】掌斂廛布，而入于泉府。【註】廛布者，貨賄諸物邸舍之稅【疏】謂在行肆，官有邸舍，人有置物於中，使之出稅，故云廛布也。【班固·西都賦】闐城溢郭，旁流百廛。　\n\n又【集韻】或作㙻。【前漢·揚雄傳】有田一㙻。　\n\n又【集韻】亦作㙻㢆鄽。"}