{"拼音": "rén,rèn", "部首": "人", "笔画数": "6", "Unicode": "4EFB", "page": "94", "volume": "【子集中】【人字部】", "notes": "\n\n【唐韻】【集韻】【韻會】如林切【正韻】如深切，𠀤音壬。誠篤也。【詩·邶風】仲氏任只。【鄭箋】以恩相信曰任。\n\n又【周禮·地官】大司徒之職，以鄕三物，敎萬民而賔興之。二曰六行，孝友睦婣任恤。【註】任，信於友道。　\n\n又【廣韻】堪也。【王粲·登樓賦】情眷眷而懷歸兮，孰憂思之可任。【註】言誰堪此憂思也。　又當也。【左傳·僖十五年】衆怒難任。　又負也，擔也。【詩·小雅】我任我輦。【禮·王制】輕任幷，重任分。【註】幷已獨任之，分析而二之。　又姓。大任，文王之母。又薛國之姓。【左傳·隱十一年】不敢與諸任齒。【正義】謝章薛舒呂祝終泉畢過此，十國皆任姓也。　\n\n又【集韻】【韻會】【正韻】𠀤如鴆切，壬去聲。克也，用也。又所負也。【論語】仁以爲已任。　又事也。【周禮·夏官】施貢分職，以任邦國。【註】事以其力之所堪。　又與妊姙同。【史記·鄒陽傳註】紂刳任者，觀其胎產。\n\n又【方書】督脈屬陽，循𤔔而上，至鼻。任衇屬隂，循膈而上，至咽。女子二十，任衇通，則有子。　\n\n又【書·舜典】而難任人。【註】言拒絕佞人。本作壬，與巧言孔壬之壬同。譌作任。\n\n考證：〔【王粲登樓賦】情眷眷而懷歸兮，孰憂思而可任。〕　謹照原文而字改之字。"}