{"拼音": "fān", "部首": "巾", "笔画数": "15", "Unicode": "5E61", "page": "336", "volume": "【寅集中】【巾字部】", "notes": "\n\n【集韻】【韻會】孚袁切【正韻】孚艱切，𠀤音翻。【說文】幡，書兒拭觚布也。【徐鉉曰】觚，八棱木，於上學書已，以布拭之。今俗呼幡布，內則所謂帉帨是也。　\n\n又【集韻】一曰幟也。【崔豹古今注】信幡，古之幑號也，所以題表官號以爲符信，故謂爲信幡也。【前漢·鮑宣傳】宣坐大不敬下獄，博士弟子王咸舉幡太學下，曰：欲救鮑司隷者會此下。　又三幡。【孫綽·遊天台賦】泯色空以合跡，忽卽有而得𤣥。釋二名之同出，消一無於三幡。【註】三幡，色一也，色空二也，觀三也。言三幡雖殊，消令爲一，同歸于無也。郤敬輿與謝慶緒書論三幡義，曰：近論三幡諸人，猶多欲旣觀色空，別更觀識，同在一有而重假二觀。於理爲長。然敬輿之意，以色空及觀爲三幡，識空及觀亦爲三幡。　又與翻通。【詩·小雅】幡幡瓠葉。【傳】幡幡，瓠葉貌。【孟子】旣而幡然改。【註】幡，反也。【司馬相如·上林賦】垂條扶疎，落英幡纚。【註】師古曰：幡纚，飛揚貌。　\n\n又【詩·小雅】威儀幡幡，舍其坐遷。【傳】幡幡，失威儀貌。　\n\n又【集韻】符袁切，音煩。義同。"}