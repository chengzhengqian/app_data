{"拼音": "suì,zhuì", "部首": "阜", "笔画数": "14", "Unicode": "96A7", "page": "1361", "volume": "【戌集中】【阜字部】", "notes": "\r\n\r\n〔古文〕𨽡【廣韻】【集韻】【韻會】【正韻】𠀤徐醉切，音遂。【玉篇】墓道也。【左傳·隱元年】闕地及泉，隧而相見。【註】隧，若今延道。\n\r\n又【僖二十五年】晉侯朝王，王饗醴，命之宥，請隧弗許。【註】闕地通路曰隧。【周禮·春官·冢人】及竁以度爲丘隧。【註】隧，羨道也。　又道也。【詩·大雅】大風有隧。【禮·曲禮】出入不當門隧。【魯語】具舟除隧。【前漢·匈奴傳】起亭隧。【註】隧，謂開小道而行，避敵鈔𡨥也。　\n\r\n又【左傳·襄七年】叔仲昭伯爲隧正。【註】隧正，主役徒。　\n\r\n又【周禮·冬官考工記·鳧氏】于上之攠，謂之隧。【註】隧在鼓中，窐而生光，有似夫隧。　又草名。【爾雅·釋草】出隧，蘧蔬。【疏】菌類也。一名出隧，一名蘧蔬。　\n\r\n又【正字通】高麗國左有大穴，曰神隧。　又地名。【戰國策】吳見伐齊之便，而不知干隧之敗也。【註】干隧，吳地。　又縣名。【前漢·地理志】河閒國武隧縣。　又轉也，回也。【莊子·天下篇】若磨石之隧。【註】隧，音遂，回也。　\n\r\n又【集韻】直類切，音懟。落也。與墜同。【荀子·儒效篇】至共頭而山隧。【班固·幽通賦】眷峻谷曰勿隧。【註】可以免於顚隧。【前漢·王莽傳】不隧如髮。　\n\r\n又【集韻】雖遂切，音粹。與邃同。深遠也。【周禮·冬官考工記·輿人】參分車廣，去一以爲隧。【註】鄭司農云：隧謂車輿深也，讀如鑽燧攺火之燧。康成謂：讀如邃宇之邃。　\n\r\n又【集韻】杜罪切，音𦶏。【左傳·襄二十五年】當𨻰隧者，井堙木刊。【註】隧，徑也。徐邈讀上聲。　【廣韻】俗作璲。\n\r\n考證：〔【班固·幽通賦】養峻谷曰勿隧。〕　謹照原文養改眷。"}