{"拼音": "chè", "部首": "土", "笔画数": "8", "Unicode": "577C", "page": "227", "volume": "【丑集中】【土字部】", "notes": "\n\n【唐韻】丑格切【集韻】【韻會】【正韻】恥格切。𠀤同𤖴。裂也。【禮·月令】仲冬，地始坼。【後漢·安帝紀】日南地坼長百餘里。【晉史·天文志】惠帝中，張華爲司空，三台星坼。　又植物房初開也。【易·解彖傳】雷雨作，而百果草木皆甲坼。　又坼副，難產也。【詩·大雅】先生如達，不坼不副。【註】言姜嫄生后稷之易也。【史記·楚世家】陸終妻女嬇生子六人。坼剖而產。　又龜坼。【周禮·春官】史占墨卜人占坼。今江淮閒天旱田裂亦曰龜坼。　又或作宅。【揚雄·蜀都賦】百果甲宅。【說文】本作𢯪。【九經字樣】坼𡍩拆𠀤同。坼原字从土从厈。"}