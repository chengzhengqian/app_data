{"拼音": "hé,jiè", "部首": "鳥", "笔画数": "20", "Unicode": "9DA1", "page": "1495", "volume": "【亥集中】【鳥字部】", "notes": "\r\n\r\n【唐韻】胡割切【廣韻】【韻會】【正韻】何葛切，𠀤音曷。鳥名。【說文】鳥似雉，出上黨。【正字通】色黃黑而褐首，有毛角，有冠，性愛儕黨，有被侵者，直往赴鬭，雖死不置。【禽經】鶡，毅鳥也。李時珍曰：其羽色黑黃而褐，故曰鶡。靑黑色者曰䲸，性耿介也。又鶡旦，夜鳴求旦之鳥也。【禮·月令】鶡旦不鳴。【坊記】作盍旦。詳見鳱䳚二字註。又鶡冠，趙武靈王製，以表武士。【後漢·輿服志】虎賁皆鶡冠。【顏師古註】鳥出上黨，以其鬭死不止，故用其尾飾武臣首。又隱士鶡冠，亦取勇退義。【前漢·藝文志】有鶡冠子一篇。\n\r\n又【韻會】【正韻】𠀤敷文切，音芬。與鳻通。【前漢·黃霸傳】鶡雀飛集丞相府。【顏師古註】此鶡字音芬，與鳻通，鳻雀大而色靑，出羌中。蘇林音曷，非。詳前鳻字註。\n\r\n又【類篇】曷各切，同鶴。或作鶡。"}