{"拼音": "bì", "部首": "比", "笔画数": "9", "Unicode": "6BD6", "page": "591", "volume": "【辰集下】【比字部】", "notes": "\n\n【唐韻】【集韻】【韻會】【正韻】𠀤兵媚切，音祕。【說文】愼也。【書·酒誥】汝劼毖殷獻臣。【正義曰】毖訓爲愼。【詩·周頌】予其懲而毖後患。　又勞也。【書·大誥】無毖于恤。【正義曰】言無勞于征伐之憂也。　又泉流貌。【詩·邶風】毖彼泉水，亦流于淇。【毛傳】泉水始出，毖然流也。【左思·魏都賦】溫泉毖涌而自浪。【謝靈運·山居賦】汎濫異形，首毖終肥。【原註】汎濫、肥毖，皆是泉名。事見於詩。"}