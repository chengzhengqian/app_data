{"拼音": "wán,wàn", "部首": "玉", "笔画数": "8", "Unicode": "73A9", "page": "728", "volume": "【午集上】【玉字部】", "notes": "\r\n\r\n【唐韻】【集韻】【韻會】【正韻】𠀤五換切，音翫。【說文】弄也。【玉篇】戲也。【書·旅獒】玩人喪德，玩物喪志。【列子·黃帝篇】海上人有好漚鳥者，每旦從漚鳥遊，漚至者百數。其父曰：取來吾玩之。明日，漚鳥舞而不下也。　又習也。【易·繫辭】所樂而玩者，爻之辭也。【疏】言君子愛樂而習玩者，是六爻之辭也。【陸機·豪士賦序】心玩居常之安，耳飽從諛之說。　又珍也。【陸機·辨亡論】奇玩應響而赴。【韻府】手不持珠玉之玩。　\n\r\n又【韻補】叶音彥。【庾敳·意賦】物咸定於無初兮，𠋫時至而後驗。飄颻𤣥曠之域兮，深漠暢而靡玩。　又叶音院。【阮瑀·琴歌】靑蓋巡九州，在西東人怨。士爲知已死，女爲悅已玩。"}