{"拼音": "chuò,nào,zhào,zhuō", "部首": "水", "笔画数": "11", "Unicode": "6DD6", "page": "629", "volume": "【巳集上】【水字部】", "notes": "\n\n【廣韻】【集韻】【韻會】【正韻】𠀤奴敎切，音鬧。【說文】泥也。【左傳·成十六年】有淖於前，乃皆左右相違於淖。　\n\n又【字林】濡甚曰淖。【前漢·郊祀志】堅冰淖溺。　又水名。【山海經】西北大荒之中有龍山，日月所入。有三澤，名曰三淖。　又姓。【路史】楚淖國先爲淖氏。　\n\n又【集韻】直敎切，音棹。和也。【儀禮·士虞禮】嘉薦普淖。【註】普，大。淖，和也。德能大和，乃有黍稷。　又尺約切，音綽。與繛綽𠀤同。【說文】𦅻也。【莊子·逍遙遊】淖約如處子。【註】淖約，柔弱貌。"}