{"拼音": "gǎn,hàn", "部首": "手", "笔画数": "6", "Unicode": "625E", "page": "418", "volume": "【卯集中】【手字部】", "notes": "\n\n【唐韻】【集韻】【韻會】【正韻】𠀤侯幹切，音翰。以手扞也。又衞也。【左傳·文六年】親帥扞之，送致諸竟。【前漢·𠛬法志】手足之扞頭目。【註】扞，禦難也。　\n\n又【說文】忮也。【增韻】抵也。【禮·學記】發然後禁，則扞格而不勝。【註】扞，堅不可入之貌。　\n\n又【史記·楚世家】蜀伐楚，於是楚爲扞關以距之。【後漢·郡國志】巴郡魚復扞水，有扞關。　又與𤿧通。臂衣也。【前漢·尹賞傳】被鎧扞，持刀兵。　又與銲通。【戰國策】豫讓刃其扞。【註】矛鐏謂之銲，施刃其端。　\n\n又【集韻】古旱切，干上聲。與擀同。【集韻】或作捍。別作㪋。"}