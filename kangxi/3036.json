{"拼音": "kě,kè", "部首": "口", "笔画数": "5", "Unicode": "53EF", "page": "172", "volume": "【丑集上】【口字部】", "notes": "\n\n【唐韻】肯我切【集韻】【韻會】【正韻】口我切，𠀤音坷。【說文】肯也。【廣韻】許可也。【韻會】可者，否之對。【書·堯典】囂訟可乎。【文中子·事君篇】達人哉山濤也，多可而少怪。　又僅可，未足之辭。【論語】子曰：可也𥳑。　\n\n又【禮·內則】擇于諸母與可者。【註】諸母，衆妾也，可者，傅御之屬也。　又所也。【禮·中庸】體物而不可遺。【註】體猶生也，可猶所也。不有所遺，言萬物無不以鬼神之氣生也。　又姓。【正字通】唐諫議大夫可中正，宋紹興進士可懋。　\n\n又【字彙補】苦格切，音克。【魏書·吐谷渾傳】可汗，此非復人事。【唐書·突厥傳】可汗猶單于也，妻曰可敦。　又叶孔五切，音苦。【韓愈·元和聖德詩】負鄙爲難，縱則不可。出師征之，其衆十旅。　又叶口箇切，軻去聲。【魏文帝·寡婦賦】伏枕兮不寐，逮平明兮起坐。愁百端兮猥來，心鬱鬱兮無可。　\n\n又【集韻】歌古作可。註詳欠部十畫。又讀作何。【石鼓文】其魚隹可。【風雅廣逸註】隹可讀作惟何，古省文也。"}