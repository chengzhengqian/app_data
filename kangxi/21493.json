{"拼音": "dì,zhì", "部首": "疋", "笔画数": "14", "Unicode": "7590", "page": "768", "volume": "【午集上】【疋字部】", "notes": "\r\n\r\n【唐韻】【集韻】【韻會】陟利切【正韻】支義切，𠀤音至。頓也。【說文】礙不行也。人欲去而止之也。　又頓也，跲也。【爾雅·釋言】疐，仆也。【詩·豳風】狼跋其胡，載疐其尾。【傳】疐，跲也。老狼有胡，進則躐其胡，退則跲其尾。【疏】退則跲其尾，謂卻頓而倒于尾上也。　\n\r\n又【廣韻】都計切【集韻】【韻會】【正韻】丁計切，𠀤與蔕同。【爾雅·釋木】棗李曰疐之。【疏】謂治棗李，皆去其疐。疐者，柢也。【禮·曲禮】爲天子削瓜者。副之，巾以絺。爲國君者華之，巾以綌，爲大夫累之，士疐之。【疏】疐謂脫華處。"}