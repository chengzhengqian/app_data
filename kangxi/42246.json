{"拼音": "líng,lìng", "部首": "雨", "笔画数": "24", "Unicode": "9748", "page": "1380", "volume": "【戌集中】【雨字部】", "notes": "\r\n\r\n〔古文〕霛𩆮𧨈𩄀𢩙【唐韻】【集韻】【韻會】𠀤郞丁切，音鈴。【玉篇】神靈也。【大戴禮】陽之精氣曰神，隂之精氣曰靈。【書·泰誓】惟人萬物之靈。【傳】靈，神也。【詩·大雅】以赫厥靈。\n\r\n又【大雅·靈臺傳】神之精明者稱靈。　\n\r\n又【詩·鄘風】靈雨旣零。【箋】靈，善也。　\n\r\n又【廣韻】福也。　\n\r\n又【廣韻】巫也。【楚辭·九歌】思靈保兮賢姱。　又靈氛，古之善占者。【屈原·離騷】欲從靈氛之吉占兮。　\n\r\n又【周禮·地官·鼓人】以靈鼓鼓社祭。【註】靈鼓，六面鼓也。　\n\r\n又【禮·檀弓】塗車芻靈。【註】芻靈，束茅爲人。　\n\r\n又【左傳·定九年】載蔥靈。【註】蔥靈，輺車名。　\n\r\n又【楚辭·天問】曜靈安臧。【註】曜靈，日也。\n\r\n又【揚雄·羽獵賦】上獵三靈之旒。【註】如淳曰：三靈，日月星垂象之應也。　\n\r\n又【廣韻】寵也。　\n\r\n又【禮·禮運】何謂四靈，麟鳳龜龍。【爾雅·釋魚】二曰靈龜。【註】卽今觜蠵龜。一名靈蠵，能鳴。【史記·龜筴傳】下有伏靈，上有兔絲。　\n\r\n又【諡法】亂而不損曰靈，不勤成名曰靈，死而志成曰靈，死見神能曰靈，好祭鬼怪曰靈，極知鬼神曰靈。　又州名。【史記·匈奴傳】丁靈。【註】魏略云：丁靈，在康居北。【後漢·西羌傳】擊零昌於靈州。【韻會】魏武置靈州，取靈武縣名。　又姓。【廣韻】風俗通云：齊靈公之後。或云宋公子靈圉龜之後。　又叶靈年切，音連。【道藏歌】冥化自有數，我眞法自然。妙曲發空洞，宮商結仙靈。　【說文】本作𤫊。"}