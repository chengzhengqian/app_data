{"拼音": "dài", "部首": "戈", "笔画数": "17", "Unicode": "6234", "page": "414", "volume": "【卯集中】【戈字部】", "notes": "\n\n〔古文〕𢨇【唐韻】都代切【集韻】【韻會】【正韻】丁代切，𠀤𪒴去聲。【說文】分物得增益曰戴。一曰首戴也。【廣韻】荷戴也。【書·大禹謨】衆非元后何戴。【孟子】頒白者不負戴於道路矣。　\n\n又【爾雅·釋地】途出其前戴丘。【疏】道過丘南，若爲道負戴。　又値也。【禮·喪大記】君纁戴六。【註】戴之言値也。【爾雅·釋地】戴日爲丹穴。【註】値也。【疏】値日之下，其處名丹穴。　\n\n又【諡法】典禮無愆曰戴。【左傳·隱三年】其娣戴嬀生桓公。【註】戴謂諡。　又姓。出濟北，本宋戴穆公後。　又或作載。【禮·月令】載靑旂。【詩·周頌】載弁俅俅。【音義】如字。又與戴同。　\n\n又【韻會】作代切，音再。地名。【春秋·隱十年】宋人，蔡人，衞人伐戴。【註】戴國，今𨻰留外黃縣東南有戴城。【釋文】戴音再。"}