{"拼音": "jǔ", "部首": "木", "笔画数": "12", "Unicode": "6907", "page": "535", "volume": "【辰集中】【木字部】", "notes": "\n\n【唐韻】【韻會】俱禹切【集韻】【正韻】果羽切，𠀤音矩。【玉篇】枳椇也。【禮·曲禮】婦人之贄，椇、榛、脯、脩、棗、栗。【疏】椇，枳也。卽今之白石李，形如珊瑚，味甘美。又曰：法也。婦人有法，故以爲贄。\n\n又【內則】蔆椇。【疏】椇，梨屬，其味不善。○按二說不同，疑有二種。　又曲橈也。亦俎名。【禮·明堂位】殷俎以椇。【註】椇之言枳椇也。謂曲橈之也。【陸璣·草木疏】椇曲來巢，殷俎似之。　\n\n又【正字通】本作枸，《石經》改作椇。一名石李，一名雞歫子，一名木屈櫟。梵書謂之木𧖅。　\n\n又【正韻】俱許切，音舉。義同。"}