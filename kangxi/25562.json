{"拼音": "jùn", "部首": "竹", "笔画数": "14", "Unicode": "7B98", "page": "888", "volume": "【未集上】【竹字部】", "notes": "\r\n\r\n〔古文〕箟【廣韻】渠殞切【集韻】【韻會】【正韻】巨隕切，𠀤音窘。【說文】簵美竹，可爲矢。【書·禹貢】惟箘簵楛。【山海經】暴山多椶柟、荆芑、竹箭、䉋箘。【註】箘亦篠類，中箭。【戴凱之·竹譜】箘竹出雲夢之澤，皮特黑色。　又筍名。【呂氏春秋】和之美者，越駱之箘。【註】箘，竹笋也。　又箘桂。【屈原·離騷】雜申椒與箘桂。【註】《本草》有箘桂，花白蘂黃，正圓如竹箘。　又博棊也。【揚子·方言】簙，或謂之箘。　又江名。【書·禹貢】九江孔殷。【傳】九曰箘江。　\n\r\n又【廣韻】去倫切【集韻】區倫切，𠀤音囷。義同。\n\r\n考證：〔【說文】簵美竹，可爲矢。【書·禹貢】惟箘簵楛。〕　謹按說文無簵美竹可爲矢之文。謹照原文改箘路也，於惟箘簵楛。下補傳美竹三字。〔【呂氏春秋】和之美者，越簵之箘。〕　謹照原文越簵改越駱。"}