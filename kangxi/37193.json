{"拼音": "jiàn", "部首": "足", "笔画数": "15", "Unicode": "8E10", "page": "1227", "volume": "【酉集中】【足字部】", "notes": "\r\n\r\n【集韻】才線切，音賤。【說文】履也。【禮·曲禮】修身踐言。【註】踐，履也。　\n\r\n又【博雅】𨆮也。【尚書序】成王東伐淮夷，遂踐奄。【釋文】踐，藉也。　\n\r\n又【玉篇】行也。【類篇】列也。【詩·豳風】籩豆有踐。【傳】行列貌。　\n\r\n又【廣韻】蹋踐。【禮·曲禮】毋踐屨。【疏】踐，蹋也。　\n\r\n又【釋名】踐，殘也。使殘壞也。　\n\r\n又【廣韻】慈演切【集韻】【韻會】【正韻】在演切，𠀤音餞。義同。　又與善同。【禮·曲禮】日而行事，則必踐之。【註】踐，讀曰善。【疏】踐，善也。言卜得吉而行事，必善也。　又與翦通。【周禮·天官·甸師註】不踐其類也。【釋文】音翦。○按《禮記·文王世子》今作翦。"}