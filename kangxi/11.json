{"拼音": "xià", "部首": "一", "笔画数": "3", "Unicode": "4E0B", "page": "76", "volume": "【子集上】【一字部】", "notes": "\n\n〔古文〕丅𠄟【廣韻】胡雅切【集韻】【韻會】【正韻】亥雅切，𡘋遐上聲。在下之下，對上之稱。【易·乾·文言】本乎地者親下。　\n\n又【說文】底也。【玉篇】後也。又賤也。　\n\n又【儀禮·士相見禮】始見于君，執摯至下。【鄭註】下謂君所。【賈疏】不言所而言下者。凡臣視袷已下，故言下也。　\n\n又【集韻】【韻會】𡘋亥駕切，遐去聲。【正韻】降也，自上而下也。【易·屯卦】以貴下賤。【詩序】君能下下。　\n\n又【爾雅·釋詁】下，落也。【郉疏】下者，自上而落也。草曰零，木曰落。　又去也。【周禮·夏官·司士】歲登，下其損益之數。　\n\n又【韻補】叶後五切，音戶。【詩·召南】于以奠之，宗室牖下。與女叶。【吳棫曰】毛詩下字一十有七，陸德明皆此讀。【𨻰第·古音考】與吳同。　又叶胡佐切，音賀。【曹丕·寡婦賦】風至兮淸厲，隂雲曀兮雨未下。伏枕兮忘寐，逮乎朝兮起坐。\n\n考證：〔【爾雅·釋訓】下，落也。〕　謹照原書釋訓改釋詁。"}