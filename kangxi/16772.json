{"拼音": "wò", "部首": "水", "笔画数": "7", "Unicode": "6C83", "page": "609", "volume": "【巳集上】【水字部】", "notes": "\n\n【廣韻】【集韻】【韻會】𠀤烏酷切，音鋈。【說文】灌漑也。【書·說命】啓乃心，沃朕心。【正義】當開汝心所有，以灌沃我心也。　又盛也。【詩·衞風】其葉沃若。【疏】沃若，沃沃然盛也。　又壯姣也。【詩·檜風】夭之沃沃。【傳】沃沃，壯姣也。　又柔也。【詩·小雅】其葉有沃。【傳】沃，柔也。　又土不磽曰沃壤。【左傳·襄二十五年】楚蔿掩爲司馬，井衍沃。【註】衍沃，平美之地。　又盥手曰沃盥。【周禮·夏官】小臣大祭祀沃王盥。【疏】言爲王沃手，盥手也。\n\n又【左傳·正義】盥謂洗手，沃謂澆手。　又泉名。【爾雅·釋水】沃泉縣出。　又水名。在沃陽縣西北。【水經注】中陵水東逕沃陽縣，又西北流注沃水。　又九土之一。【淮南子·地形訓】正南次州曰沃土。　又閩南人謂雨淋曰沃。見【鄭瑗井觀瑣言】。　又曲沃，晉邑名。【詩·唐風】素衣朱襮，從子于沃。【廣輿記】曲沃縣，屬山西平陽府。　又姓。沃丁之後。吳有沃焦，著【神仙傳】。　\n\n又【集韻】鬱縛切，音艧。茂貌。【詩·衞風】其葉沃若，徐邈讀。　【說文】本作𣵽，今省。"}