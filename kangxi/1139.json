{"拼音": "chóu,dào", "部首": "人", "笔画数": "16", "Unicode": "5114", "page": "119", "volume": "【子集中】【人字部】", "notes": "\n\n〔古文〕𠍻【唐韻】直由切【集韻】【韻會】𨻰留切【正韻】除留切，𠀤音酬。衆也，等類也。【梁元帝·懷舊序】臨水登山，命儔嘯侶。【楚辭·王逸註】二人爲匹，四人爲儔。又通作疇。【前漢·韓信傳】其疇十三人。　又誰也。【揚子·法言】儔克爾。與疇同。　\n\n又【集韻】大到切。與翿同。【說文】翳也。【玉篇】隱蔽也。　又叶𨻰如切，音除。【韓愈·盧夫人墓誌銘】伊昔淑哲，或圖或書。嗟咨夫人，孰與爲儔。"}