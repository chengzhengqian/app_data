{"拼音": "xiè", "部首": "木", "笔画数": "14", "Unicode": "69AD", "page": "544", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤詞夜切，音謝。【說文】作𣛘，臺有屋也。【書·泰誓】宮室臺榭，陂池侈服。【孔傳】土高曰臺，有木曰榭。\n\n又【禮·禮運】合土以爲臺榭。【註】榭，器之所藏也。\n\n又【前漢·五行志】榭者，所以藏樂器。　\n\n又【春秋·宣十六年】成周宣榭火。【公羊傳】註有室曰寢，無室曰榭。　又講武之屋曰榭。　又與序通。《儀禮》序則鉤楹内。註序讀如榭。\n\n考證：〔【公羊傳】廟有室曰寢。〕　謹照原文廟改註。〔【爾雅·釋宮】榭亦謂之序。【唐韻】古者序榭同。〕　謹按榭亦謂之序爾雅無此文今，改與序通。儀禮序則鉤楹内。註序讀如榭。"}