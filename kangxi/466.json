{"拼音": "dié,yì", "部首": "人", "笔画数": "7", "Unicode": "4F5A", "page": "99", "volume": "【子集中】【人字部】", "notes": "\n\n【唐韻】夷質切【集韻】【韻會】弋質切，𠀤音佾。安逸不勞也。【孟子】四肢之於安佚也。同逸。　又隱遁也。【孟子】遺佚而不怨。　又過失也。【書·盤庚】惟予一人有佚罰。　又通作失。【史記·韓非傳】非吾敢橫失，能盡之難也。【前漢·五行志】魯夫人淫失於齊，卒殺桓公。𠀤與佚同。　\n\n又【荀子·哀公篇】其馬將失。與逸同。　又姓。周佚之狐，鄭大夫。　又人名。史佚，周武王時太史，名佚。　\n\n又【韻會】徒結切，音垤。【揚子·方言】佚，蕩緩也。【前漢·揚雄傳】爲人𥳑易佚蕩。　又通迭，更也，遞也。【史記·十二諸侯年表】四國佚興。　又與佾義同。行列也。【揚雄·蜀都賦】其佚則接芬錯芳，襜袩纖延。　【說文】从人，失聲。佚民也。一曰佚忽也。"}