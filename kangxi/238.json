{"拼音": "hài", "部首": "亠", "笔画数": "6", "Unicode": "4EA5", "page": "88", "volume": "【子集上】【亠字部】", "notes": "\n\n【唐韻】【正韻】胡改切【集韻】【韻會】下改切，𠀤音頦。辰名。【爾雅·釋天】太歲在亥曰大淵獻。【前漢·律歷志】該閡於亥。【唐書·禮樂志】吉亥祀先農。【元史·祭祀志】黑帝位亥。　又姓。晉亥唐。　又豕亥。【家語】或讀史云：三豕渡河。子夏曰：已亥渡河，已譌爲三，亥譌爲豕。校之，果然。【左傳·襄三十年】史趙曰：亥有二首六身。【註】亥字，二畫在上，幷三人爲身，如算之六。　又亥市。【通雅】靑箱雜記，蜀有亥市，亥音皆，言如痎瘧，閒日一發也。諱痎，故云亥市。【徐筠水志】荆吳俗，取寅申巳亥日集於市。　\n\n又【韻補】叶許已切，音喜。【易林】將戌繫亥，陽藏不起。君子散亂，太上危殆。殆音以。"}