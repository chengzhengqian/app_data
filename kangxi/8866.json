{"拼音": "huàn", "部首": "幺", "笔画数": "4", "Unicode": "5E7B", "page": "341", "volume": "【寅集下】【幺字部】", "notes": "\n\n〔古文〕㕕【集韻】胡慣切，音患。【說文】从反予，相詐惑也。【書·無逸】民無或胥，譸張爲幻。　\n\n又【廣韻】化也。【金剛經】一切有爲法，如夢幻泡影。　\n\n又【增韻】幻，妖術也。或作眩。【前漢·張騫傳】犛靬眩人。【註】眩，讀與幻同。卽今吞刀吐火，植瓜種樹，屠人截馬之類皆是也。　\n\n又【唐韻】【集韻】𠀤胡辨切，音莧。義同。　又叶熒絹切，音院。【陸機·刻漏賦】來像神造，去猶鬼幻。因勢相引，來靈自薦。"}