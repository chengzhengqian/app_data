{"拼音": "jué,qiāo", "部首": "足", "笔画数": "19", "Unicode": "8E7B", "page": "1234", "volume": "【酉集中】【足字部】", "notes": "\r\n\r\n【唐韻】去遙切【集韻】【正韻】丘祅切，𠀤同蹺。【說文】舉足行高也。【前漢·高帝紀】可蹻足待也。【註】文穎曰：蹻，猶翹也。　\n\r\n又【廣韻】巨嬌切【集韻】【韻會】渠嬌切，𠀤音喬。\n\r\n又【廣韻】其虐切【集韻】【韻會】極虐切，𠀤音噱。義𠀤同。　\n\r\n又【廣韻】居夭切【集韻】【韻會】舉夭切，𠀤音矯。【詩·周頌】蹻蹻王之造。【傳】蹻蹻，武貌。\n\r\n又【魯頌】其馬蹻蹻。【傳】言彊盛也。　\n\r\n又【廣韻】居灼切【集韻】【韻會】訖約切，𠀤音脚。走蹻蹻貌。　\n\r\n又【爾雅·釋言】蹻蹻，憍也。【註】小人得志，憍蹇之貌。【詩·大雅】小子蹻蹻。【傳】驕貌。　\n\r\n又【戰國策】贏縢履蹻。【註】蹻，屐也。【史記·虞卿傳】躡蹻擔簦。【註】蹻，草履也。【前漢·王褒傳】離蔬釋蹻而烹膏粱。【註】應劭曰：木蹻也。臣瓚曰：以繩爲之也。師古曰：蹻卽今之鞋耳。【類篇】山行所乗，以鐵如錐，施之履下。　\n\r\n又【呂氏春秋】蹻然不固。【註】蹻，讀乗蹻之蹻，謂其流行疾速，不堅固也。　\n\r\n又【集韻】迄却切，音謔。【揚子·方言】杜、蹻，歰也。趙曰：杜山之東西或曰蹻。【註】㕁蹻，燥歰貌。　\n\r\n又【集韻】拘玉切，音挶。義同。檋或作蹻。"}