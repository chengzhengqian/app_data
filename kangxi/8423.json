{"拼音": "chà,chāi,cī", "部首": "工", "笔画数": "9", "Unicode": "5DEE", "page": "326", "volume": "【寅集中】【工字部】", "notes": "\n\n〔古文〕𢀩【唐韻】【集韻】【韻會】初牙切【正韻】初加切，𠀤音杈。【說文】貳也，不相値也。【徐鍇曰】左于事，是不當値也。【廣韻】舛也。【韻會】差錯之義。【書•呂𠛬】察辭于差。【前漢•東方朔傳】失之毫釐，差以千里。　\n\n又【爾雅•釋詁】擇也。【釋文】差音㐅。【詩•小雅】旣差我馬。　\n\n又【廣韻】楚宜切【集韻】【韻會】叉宜切【正韻】叉茲切，𠀤音縒。【廣韻】次也，不齊等也。【后漢荀爽傳】天子娶十二，諸侯以下各有等差。　\n\n又【玉篇】參差，不齊也。【韻會】參差，亂絲貌。參相參爲參，兩相參爲差。【詩•周南】參差荇菜。【風俗通】舜作簫韶九成，鳳凰來儀，其形參差，象鳳翼。　\n\n又【韻會】參差，洞簫也。【楚辭•九歌】吹參差兮誰思。　\n\n又【韻會】差池，燕飛也。【詩•邶風】燕燕于飛，差池其羽。　\n\n又【唐韻】楚佳切。【集韻】【韻會】【正韻】初佳切，𠀤音釵。【韻會】差使也。【唐宣宗詔】凡役事委令輪差。　又擇也。【廣韻】𥳑也。【詩•𨻰風】穀旦于差。【釋文】差，鄭初佳反。王音嗟。徐七何反。　\n\n又【廣韻】差殊，亦不齊。【禮•王制】庶人在官者，其祿以是爲差。【釋文】差，初佳反。徐，初宜反。　又僭差。【周禮•春官•大宗伯】以軍禮同邦國。【註】同謂威其不協僭差者。【釋文】差，初佳反。　\n\n又【韻會】夫差，吳王名。　又差分，算法。【周禮•地官•九數註】有差分，今有重差。　\n\n又【集韻】【韻會】【正韻】𠀤倉何切，音磋。【集韻】淅也。【禮•喪大記】御者差沐于堂上。【註】差，淅也。淅飯米取其潘爲沐也。　\n\n又【韻補】差，過也。【屈原•離騷】湯禹儼而祗敬兮，周論道而莫差。　\n\n又【韻會】景差，楚人名。　\n\n又【廣韻】【集韻】【韻會】【正韻】𠀤楚懈切，釵去聲。【廣韻】病除也。【集韻】瘉也。【魏志•張遼傳】疾小差。　\n\n又【韻會】差，較也。【左傳•宣十二年註】拔旗投衡使不帆，風差輕。【釋文】差，初賣反。　\n\n又【集韻】楚嫁切，杈去聲。差異也。【韓愈•瀧吏詩】颶風有時作，掀簸眞差事。　又與磋通。【韻會】磋或作差。　\n\n又【集韻】古與嗟通。註詳口部十畫。\n\n考證：〔【禮·喪大記】御者差沐于堂上。【註】差，淅也。淅飯米取其瀋爲沐也。〕　謹照原文瀋改潘。〔【屈原·離騷】湯禹儼而祗敬兮，同論道而莫差。〕　謹照原文同改周。"}