{"拼音": "kuā", "部首": "大", "笔画数": "6", "Unicode": "5938", "page": "250", "volume": "【丑集下】【大字部】", "notes": "\n\n【廣韻】苦瓜切【集韻】【韻會】【正韻】枯瓜切，𠀤音誇。大也。【爾雅·釋言】夸毗，體柔也。【詩·大雅】無爲夸毗。　\n\n又【諡法】華言無實曰夸。　又苦瓦切，音恗。夸奓，自大也。【前漢·諸侯王表】夸州兼郡。【楊僕傳】懷銀黃夸鄕里。　又姓。　\n\n又【集韻】虧亏切，音區。奢也。　\n\n又【集韻】匈于切，音吁。美貌。　\n\n又【集韻】區遇切，音姁。巍也。【左思·吳都賦】橫塘查下，邑屋隆夸。長干延屬，飛甍舛互。　又苦禾切，音科。【陸機·感舊賦】或趨時以風發兮，或遺榮而媻娑。或沖虛以後已兮，或招世而自夸。　【說文】从大亏聲。亦作𡗢𧥢。"}