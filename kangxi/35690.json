{"拼音": "zàn", "部首": "言", "笔画数": "26", "Unicode": "8B9A", "page": "1188", "volume": "【酉集上】【言字部】", "notes": "\r\n\r\n【集韻】【韻會】𠀤則旰切，音酇。【小爾雅】明也。【類篇】稱也。【釋名】稱人之美曰讚。讚，纂也。纂集其美而敘之也。又錄也，省錄之也。【左傳·宣十四年杜註】嘉淑令辭，稱讚也。【後漢·崔駰傳】進不黨以讚己。【註】讚，猶稱也。【晉書·劉隗傳】𠀤相讚白者，以爲忠節。　又佐也。【潘岳·爲賈謐贈陸機詩】齊轡羣龍，光讚納言。【註】讚，佐也。　\n\r\n又【揚子·方言】解也。【註】讚訟，所以解釋理物也。　又木名。【埤雅】夢書曰：楸爲讚謁。　\n\r\n又【集韻】通作贊。【孔安國·尚書序】讚《易》道以黜八索。【疏】因而佐成曰贊。　\n\r\n又【韻會】或作囋。【荀子·勸學篇】問一而告二謂之囋。【註】楊倞曰：囋卽讚字，謂以强讚助之也。　又叶租全切，音鐫。【蔡洪·圍棋賦】或設死而稱枉，皋陶不能治其怨。或巧逸以樂胥，后夔不足以之讚。怨平聲，叶上源。　又叶則縣切，音箭。【馬融·長笛賦】留眎瞠眙，累稱屢讚。失容墜席，搏拊雷抃。　俗作讃。"}