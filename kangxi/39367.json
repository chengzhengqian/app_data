{"拼音": "pèi", "部首": "酉", "笔画数": "10", "Unicode": "914D", "page": "1280", "volume": "【酉集下】【酉字部】", "notes": "\r\n\r\n【唐韻】【集韻】滂佩切【韻會】滂沛切，𠀤音嶏。【說文】酒色也。　\n\r\n又【玉篇】匹也，媲也，對也，當也，合也。【易·繫辭】廣大配天地，變通配四時。【書·君牙】對揚文武之光命追配于前人。　又夫婦曰配偶。【易·蒙卦·納婦吉傳】婦者，配己而成德者也。【詩·大雅】天立厥配，受命旣固。　\n\r\n又【增韻】侑也。【易·豫卦】先王以作樂崇德殷薦之上帝，以配祖考。【禮·雜記】男子祔于王父則配。　\n\r\n又【禮·禮器】齊人將有事于泰山，必先有事于配林。【註】配林，林名。　\n\r\n又【韻會】流𠛬隸也。【王溥·五代會要】晉天福三年，左街從人韓延嗣徒二年半，刺面，配華州，發運務。或曰唐雖有配流嶺南之文，然配法刺面，當始於此。　\n\r\n又【五音集韻】補妹切，音朏。匹也，合也。　\n\r\n又【韻會】叶鋪枚切，音坯。【張衡·東京賦】然後宗上帝於明堂，推光武以作配。辨方位而正則，五精帥而來摧。"}