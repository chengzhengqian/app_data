{"拼音": "fù", "部首": "虫", "笔画数": "15", "Unicode": "876E", "page": "1091", "volume": "【申集中】【虫字部】", "notes": "\r\n\r\n【唐韻】芳福切【集韻】【韻會】【正韻】芳六切，𠀤音覆。【說文】虫也。【爾雅·釋魚】蝮虺，博三寸，首大如擘。【註】身廣三寸，頭大如人擘指，此自一種蛇，名爲蝮虺。【楚辭·招魂】蝮蛇蓁蓁。【註】蝮，大蛇也。【前漢·田儋傳】蝮蠚手則斬手，蠚足則斬足。【師古註】蝮出南方。【博物志】蝮蛇，秋月毒甚，無所蜇螫，齧草木以泄其氣，草木卽死。人樵採爲草木所傷刺者，亦殺人。【本草】蝮蛇，形不長，頭扁口尖，身赤文斑，亦有靑黑色者。人犯之，頭足貼著。【韓愈詩】蝮蛇生子時，坼裂腸無肝。　\n\r\n又【爾雅·釋蟲】蝝，蝮蜪。【註】蝗子未有翅者。　又蝮蜟，蟬未蛻者。見《論衡》。　又姓。【通志·氏族略】唐乾封元年，攺武惟良爲蝮氏。　\n\r\n又【集韻】房六切，音伏。義同。　又蝮蜪之蝮亦音匐，鼻墨切。"}