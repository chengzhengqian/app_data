{"拼音": "máo", "部首": "艸", "笔画数": "8", "Unicode": "8305", "page": "1026", "volume": "【申集上】【艸字部】", "notes": "\r\n\r\n【唐韻】莫交切【韻會】謨交切，𠀤音貓。【說文】管也。【易·泰卦】拔茅連茹。【詩·召南】白茅包之。【書·禹貢】包匭菁茅。【蔡邕·獨斷】天子大社，以所封之方色苴以白茅授之，謂之授茅土。【左傳·宣十二年】前茅慮無。【註】時楚以茅爲旌識。　又國名。【左傳·襄二十四年】凡、蔣、郉、茅。【註】高平昌邑縣西有茅鄕。　又享名。【史記·魏世家註】脩武軹縣有茅亭。　又門名。【說苑】楚太子立于茅門之外。　又山名。【晉書·許邁傳】延陵之茅山是洞庭西門，潛通五嶽。　又姓。【通志·氏族略】茅氏，周公之後，子孫以國爲氏，秦有茅焦。　\n\r\n又【韻補】迷侯切，音矛。【屈原·離騷】時𦆯紛其變易兮，又何以淹留。蘭芷變而不芳兮，荃蕙化而爲茅。　\n\r\n又【類篇】莫佩切。茅蒐，蒨草。　\n\r\n又【集韻】眉鑣切，音苗。【易·泰卦】拔茅連茹。鄭讀作苗。"}