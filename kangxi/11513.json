{"拼音": "chēng,qiāng,qiǎng", "部首": "手", "笔画数": "7", "Unicode": "62A2", "page": "448", "volume": "【卯集中】【手字部】", "notes": "\n\n【唐韻】【正韻】七兩切【集韻】【韻會】此兩切，𠀤鏘上聲。突也。又爭取也。今律法有白晝搶奪。或作摤。\n\n又【唐韻】七羊切【集韻】【韻會】【正韻】千羊切，𠀤音鏘。拒也。亦突也。【戰國策】布衣之怒，亦以頭搶地耳。【前漢·揚雄·校獵賦】角搶題注。【註】搶，猶刺也。眾獸以角搶地。　又集也，飛掠也。【莊子·逍遙遊】決起而飛，搶榆枋。　\n\n又【唐韻】初兩切【集韻】【韻會】【正韻】楚兩切，𠀤倉上聲。亦突也。又著也。　\n\n又【集韻】鋤庚切，音傖。搶攘，亂貌。【前漢·賈誼傳】國制搶攘。　又千剛切，音倉。搶搪，鋸也。　\n\n又【韻會】楚耕切，音鎗。欃槍，或作攙搶。彗星也。【司馬相如·大人賦】㩜攙搶以爲旌。　\n\n又【字彙補】此亮切，鏘去聲。吳楚謂帆上風曰搶，今舟人曰掉搶。【庾闡·揚都賦】艇子搶風，榜人逸浪。"}