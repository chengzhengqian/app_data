{"拼音": "shī", "部首": "尸", "笔画数": "3", "Unicode": "5C38", "page": "299", "volume": "【寅集上】【尸字部】", "notes": "\n\n【廣韻】式之切【集韻】升脂切【正韵】申之切，𠀤音蓍。【說文】尸，𨻰也。象臥之形。【釋名】尸，舒也。骨節解舒。不能復自勝斂也。【論語】寢不尸。【禮·喪大記】凡馮尸。興必踊。　又神象也。古者祭祀，皆有尸以依神。【詩·小雅】皇尸載起。【大雅】公尸來燕來寧。【朱子曰】古人於祭祀，必立之尸。因祖考遺體，以凝聚祖考之氣。氣與質合，則散者庶乎復聚。此敎之至也。　又主也。【詩·召南】誰其尸之，有齊季女。【箋】主設羹之事。　又𨻰也。【左傳·莊四年】楚武王荆尸，授師孑焉，以伐隨。【註】謂𨻰師於荆也。　\n\n又【禮·表記】事君，近而不諫，則尸利也。【前漢·鮑宣傳】以拱默尸祿爲智。【註】言不憂其職，但知食祿而已。又姓。【廣韻】秦尸佼爲商君師，著書。　又三尸，神名。　【正字通】本作𡰣，俗作尸。\n\n考證：〔【禮·表記】事君，近而不諫，則是尸利也。〕　謹照原文省是字。"}