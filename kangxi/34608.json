{"拼音": "yì", "部首": "言", "笔画数": "5", "Unicode": "8BAE", "page": "1183", "volume": "【酉集上】【言字部】", "notes": "\r\n\r\n【唐韻】【集韻】【韻會】𠀤宜寄切，音義。【說文】語也。【徐曰】定事之宜也。【廣雅】言也，謀也。【廣韻】評也。【正韻】謪也。【易·節卦】君子以制數度議德行。【書·周官】議事以制。【禮·曲禮】公事不私議。【莊子·齊物論】六合之內，聖人論而不議。【文中子·問易篇】議其盡天下之心乎。【註】續書有議。　\n\r\n又【廣韻】擇也。【儀禮·有司徹】乃議侑于賔以異姓。【鄭註】議猶擇也。擇賔之賢者，可以侑尸，必用異姓廣敬也。　\n\r\n又【玉篇】法有八議。【周禮·秋官·小司𡨥】以八辟麗邦法，附𠛬罰。一議親，二議故，三議賢，四議能，五議功，六議貴，七議勤，八議賔。　\n\r\n又【唐書·百官志】下之通上，其制有六，四曰議。【蔡邕·獨斷】其有疑事，公卿百官會議。若臺閣有所正處，而獨執異意，曰駁議。　又官名。【後漢·百官志】議郞六百石。【唐書·百官志】有諫議大夫。又司議郞。　又通作𧧼。詳前𧧼字註。　\n\r\n又【集韻】魚羈切【韻會】疑羈切，𠀤義平聲。謀度也。【詩·小雅】或出入風議。陸德明協句音宜。　又叶牛何切，音俄。【史記·述贊】桓公之東，太史是庸。及侵周禾，王人是議。庸叶東，議叶禾。　【說文】本作𧭖。\n\r\n考證：〔【易·節象】君子以制度數，議德行。〕　謹照原文度數改數度。"}