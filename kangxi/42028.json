{"拼音": "shēn,zhèn", "部首": "雨", "笔画数": "15", "Unicode": "9707", "page": "1374", "volume": "【戌集中】【雨字部】", "notes": "\r\n\r\n〔古文〕𩆉【唐韻】章刃切【集韻】【韻會】【正韻】之刃切，𠀤音振。【說文】劈歷振物者。从雨辰聲。【註】徐鉉曰：今俗別作霹靂，非是。【易·說卦】震爲雷。【詩·小雅】㷸㷸震電。【傳】震，雷也。【春秋·僖十五年】震夷伯之廟。【疏】雷之甚者爲震。【釋名】震，戰也。所擊輒破，若攻戰也。　又卦名。【易·說卦】萬物出乎震。震，東方也。　\n\r\n又【易·說卦】震，動也。【書·舜典】震驚朕師。【盤庚】爾謂朕，曷震動萬民以遷。【詩·周頌】薄言震之。莫不震𤴁。【春秋·文九年】地震。【疏】公羊傳曰：震者何，動地也。【周語】伯陽父曰陽伏而不能出，隂迫而不能𤇏，於是有地震。　\n\r\n又【爾雅·釋詁】震，懼也。【易·震卦】洊雷震，君子以恐懼修省。　\n\r\n又【廣韻】威也。【易·未濟】震用伐鬼方。【詩·大雅】王奮厥武，如震如怒。　\n\r\n又【廣韻】起也。【易·雜卦傳】震，起也。　\n\r\n又【公羊傳·僖九年】葵丘之會，桓公震而驚之，叛者九國。震之者何，猶曰振振然。　\n\r\n又【爾雅·釋詁】娠，震動也。【註】娠，猶震也。【疏】大雅生民云：載震載夙。昭元年左傳曰：邑姜方震大叔。哀元年左傳曰：后緡方震。皆謂有身爲震，故云娠猶震也。　\n\r\n又【書·禹貢】震澤底定。【傳】震澤，吳南太湖名。　\n\r\n又【集韻】升人切，音申。與娠同。女姙身動也。【左傳·震動釋文】震又音申，懷姙也。【集韻】通作㑗。　\n\r\n又【集韻】一曰官婢女隷謂之娠。　\n\r\n又【韻會】【正韻】𠀤之人切，音眞。怒也。【班固·東都賦】赫然發憤，應者雲興。霆擊昆陽，憑怒雷震。【前漢·敘傳】票騎冠軍，猋勇紛紜。長驅六舉，電擊雷震。【註】師古曰：震音之人反。　\n\r\n又【字彙補】震旦，中國也。【梁書】盤盤國稱梁主爲震旦天子。从之人切。"}