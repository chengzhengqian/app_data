{"拼音": "zào", "部首": "穴", "笔画数": "21", "Unicode": "7AC8", "page": "869", "volume": "【午集下】【穴字部】", "notes": "\r\n\r\n【唐韻】【集韻】【韻會】【正韻】𠀤則到切，音躁。【說文】炊竈也。亦作窖。【釋名】竈，造也，造創食物也。【博雅】𥧸謂之竈，其脣謂之陘，其窻謂之突，突下謂之甄。【禮·月令】孟夏祀竈。【蔡邕·獨斷】夏爲太陽，其氣長養，祀之於竈，在廟門外之東，先席於門奧西東，設主於竈陘。【淮南子·汜論訓】炎帝作火官，死而爲竈神。【莊子·達生篇】竈有髻。【註】髻竈神，著赤衣，狀如美女。【後漢·隂興傳】隂子方，臘日晨炊而竈神形見，因以黃羊祀之。【雜五行書】竈神名禪，字子郭。　\n\r\n又【字彙補】與造通。【周禮·春官】大祝掌六祈，二曰造。【註】造，故書作竈。杜子春讀爲造次之造。"}