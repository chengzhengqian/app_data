{"拼音": "yuè", "部首": "門", "笔画数": "10", "Unicode": "9605", "page": "1336", "volume": "【戌集上】【門字部】", "notes": "\r\n\r\n【唐韻】弋雪切【集韻】【韻會】欲雪切【正韻】魚厥切，𠀤音悅。【說文】具𢿙于門中。【徐曰】春秋大閱，𥳑車馬也。具數，一一數之也。【玉篇】𥳑軍實也。【周禮·夏官·大司馬】中冬敎大閱。【註】大閱，𥳑軍實。【春秋·桓六年】秋八月壬午，大閱。【註】𥳑車馬。　\n\r\n又【說文】一曰察也。出門者，察而數之也。【博雅】閱，數也。【左傳·襄九年】商人閱其禍敗之釁。【註】閱，猶數也。　\n\r\n又【正韻】𥳑閱也。【書·多方】克閱于乃邑，謀介。【疏】謂𥳑閱其事。\n\r\n又【呂𠛬】閱實其罪。【疏】𥳑練核實。　\n\r\n又【正韻】歷也。【前漢·文帝紀】閱天下之義理多矣。【註】閱，猶更歷也。\n\r\n又【車千秋傳】無伐閱功勞。【師古註】閱，經歷也。　\n\r\n又【廣韻】閥閱也。【史記·高祖功臣年表】積日曰閱。【後漢·章帝紀】或起甽畝，不繫閥閱。【註】史記曰：明其等曰閥，積其功曰閱。言前代舉人，務取賢才，不拘門地。　\n\r\n又【韻會】買賣損價也。【荀子·修身篇】良價不爲折閱不市。【註】折閱，謂損其所賣物價也。　又容也。【詩·邶風】我躬不閱。【傳】閱，容也。\n\r\n又【曹風】蜉蝣掘閱。【傳】閱，容閱也。【箋】掘閱，掘地解閱。謂其始生時也。　又稟也。【老子·道德經】自古及今，其名不去，以閱衆甫。【註】閱，稟也。甫，始也。言道稟與萬物始生，從道受氣。　又遂也。【爾雅·釋宮】桷直而遂，謂之閱。【註】謂五架屋際椽正相當。【疏】屋椽，長直而遂達，五架屋際者名閱。　\n\r\n又【正韻】觀也。　又人名。【左傳·僖三十年】冬王使周公閱來聘。\n\r\n又【襄九年】華閱。【註】華閱，宋臣華元子。【史記·田敬仲世家】公孫閱謂成侯忌曰：公何不謀伐魏。\n\r\n考證：〔【說文】具疏于門中。〕　謹照原文疏改𢿙。〔【荀子·修身篇】銀價不爲折閱不市〕　謹照原文銀價改良價。〔【詩·衞風】我躬不閱。〕　謹照原書衞風改邶風。"}