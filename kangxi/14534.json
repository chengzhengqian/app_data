{"拼音": "zǐ", "部首": "木", "笔画数": "11", "Unicode": "6893", "page": "528", "volume": "【辰集中】【木字部】", "notes": "\n\n【唐韻】卽里切【集韻】【正韻】祖似切【韻會】祖士切，𠀤音耔。【說文】楸也。或作𣙼、榟。【通志】梓與楸相似。【爾雅·釋木】椅，梓。【郭註】卽楸。【陸璣·草木疏】楸之疏理白色而生子者爲梓。【埤雅】梓爲百木長，故呼梓爲木王。羅願云：屋室有此木，則餘材皆不震。　又橋梓。【尚書·大傳】橋者，父道也。梓者，子道也。　又桑梓，父之所樹。【詩·小雅】維桑與梓，必恭敬止。　又《梓材》《周書》篇名。古作杍材。【註】治木器曰梓，治土器曰陶，治金器曰冶。【周禮·冬官考工記】攻木之工七：輪輿弓廬匠車梓。　\n\n又【禮·曲禮】漑者不寫。【疏】杯盂之屬。亦曰梓。　又姓。梓愼，見【左傳】。　又俗謂鋟文書於板曰梓。　又一種鼠梓，名楰，江東人謂之虎梓。　\n\n又【古今註】梓實曰豫章。"}