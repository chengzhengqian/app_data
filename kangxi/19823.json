{"拼音": "hú", "部首": "犬", "笔画数": "8", "Unicode": "72D0", "page": "708", "volume": "【巳集下】【犬字部】", "notes": "\n\n【唐韻】戸吳切【集韻】【韻會】【正韻】洪孤切，𠀤音胡。【說文】妖獸也，鬼所乗之。有三德，其色中和，小前豐後。【爾雅·釋獸】貍狐貒貈醜。【埤雅】狐性疑，疑則不可以合類，故从孤省。又曰：狼狐搏物，皆以虛擊孤，狐从孤省。又或以此故也，音胡，疑詞也。【易·解卦】田獲三狐。\n\n又【未濟】小狐汔濟，濡其尾。【詩·邶風】狐裘蒙戎。\n\n又【北風】莫赤匪狐。【周禮·地官·草人】凡糞種勃壤用狐。【山海經】靑丘國，其狐四足九尾。　\n\n又【爾雅·釋獸】貔，白狐。【註】一名執移，虎豹之屬。【疏】貔，一名白狐。或曰似熊。　又鵂鶹一名訓狐。因其聲以名之。見【唐書·五行志】。韓愈有射訓狐詩。　又地名。【左傳·僖二十三年】濟河圍令狐。【晉語】使令狐文子佐之。【註】令狐，邑名。\n\n又【史記·趙世家】秦伐我，至陽狐。\n\n又【孝文帝紀】軍飛狐。【註】如淳曰：在代郡。蘇林曰：在上黨。　又姓。【廣韻】晉有狐氏，代爲卿大夫。【晉語】狐氏出自唐叔。又令狐，複姓。"}