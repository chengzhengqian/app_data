{"拼音": "róng", "部首": "犬", "笔画数": "9", "Unicode": "72E8", "page": "710", "volume": "【巳集下】【犬字部】", "notes": "\n\n【廣韻】如融切【集韻】【韻會】而融切【正韻】而中切，𠀤音戎。【廣韻】細布。亦作絨。◎按別本廣韻云：狨，猛也。絨，細布。分二義。正韻云：禺屬，毛可爲布。當是因其毛可爲布，故名細布爲絨也。　\n\n又【集韻】獸名。禺屬。其毛柔長可藉。【本草】似猴而大，毛黃赤色，生廣南山谷閒。皮作鞍褥。【埤雅】狨蓋猿狖之屬。輕捷善緣木，大小類猿，長尾，尾作金色。今俗謂之金線，狨生川峽深山中，人以藥矢射之，取其尾，爲臥𥛑鞍被坐毯。狨甚愛其尾，中矢毒，卽自齧斷其尾以擲之，惡其爲深患也。狨，一名猱。"}