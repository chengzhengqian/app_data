{"拼音": "cuàn", "部首": "火", "笔画数": "30", "Unicode": "7228", "page": "688", "volume": "【巳集中】【火字部】", "notes": "\n\n〔古文〕𤑖【廣韻】七亂切【集韻】【韻會】【正韻】取亂切，𠀤音𥨥。【說文】齊謂之炊爨。𦥑象持甑，冂爲竈口，廾推林內火。【玉篇】竈也。【詩·小雅】執爨踖踖。【傳】爨，饔爨，稟爨也。【疏】饔爨以煑肉，廩爨以炊米。【周禮·天官·亨人】職外內饔之爨亨煑。【註】爨，今之竈。主於其竈煑物。【儀禮·士昏禮】大羹湆在爨。【註】爨，火上。　又姓。【華陽國志】昌寧大姓有爨習。【蜀志】建寧大姓。蜀錄有交州刺史爨深。　\n\n又【集韻】或作熶。詳熶字註。　又取絹切，音縓。炊也。　又七丸切，音攛。義同。【周禮·夏官·挈壷氏】及冬，則以火爨鼎水，而沸之而沃之。【註】以火炊水。◎按周禮，詩傳，釋文，爨俱音七絃切，釋經傳爨字之義，大約動音爲平聲，靜音爲去聲。然左傳宣十五年傳：析骸以爨。註：爨，炊也。及孟子，以𨥏甑爨。似皆宜讀平聲。乃孟子無釋文。左傳，釋文，亦音七亂反。則平去又未嘗拘也。"}