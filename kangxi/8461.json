{"拼音": "fú", "部首": "巾", "笔画数": "4", "Unicode": "5DFF", "page": "328", "volume": "【寅集中】【巾字部】", "notes": "\n\n【唐韻】分勿切【集韻】分物切，𠀤音弗。【說文】韠也，上古衣蔽前而已，巿以象之。天子朱巿，諸侯赤巿，大夫蔥衡。从巾，象連帶之形。　又通作芾。【詩·曹風】三百赤芾。【傳】大夫以上，赤芾乗軒。【疏】芾服，祭祀所用也。　\n\n又【玉篇】亦作韍。【禮·玉藻】一命縕韍幽衡，再命赤韍幽衡，三命赤韍蔥衡。　\n\n又【集韻】普活切，音鏺。【說文】草木巿巿然，象形。【集韻】草木盛貌。　\n\n又【集韻】北末切，音潑，義同。　\n\n又【玉篇】甫味切，音沸。蔽巿，小貌。【詩·召南】作蔽芾。【朱傳】盛貌。　\n\n又【集韻】博蓋切，音貝。草木貌。○按普活、北末、甫味、博蓋四切，𠀤係𣎵字音義，韻書譌作巿字，詳木部𣎵字註。"}