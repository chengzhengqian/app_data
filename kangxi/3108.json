{"拼音": "gào,gɑo", "部首": "口", "笔画数": "7", "Unicode": "543F", "page": "180", "volume": "【丑集上】【口字部】", "notes": "\n\n【廣韻】古到切【集韻】【韻會】【正韻】俱号切，𠀤音誥。【說文】牛觸人，角著橫木，所以告也。从口从牛。　\n\n又【玉篇】語也。【廣韻】報也。吿上曰吿，發下曰誥。【增韻】啓也。【書·禹貢】吿厥成功。【詩·周南】言吿師氏。　又問也。【禮·王制】八十月吿存。【疏】吿謂問也。君每月使人致膳，吿問存否。　\n\n又【正韻】命也。【易·泰卦】上六自邑吿命。　\n\n又【玉篇】請吿也。　\n\n又【韻會】唐制，授官之符曰吿身。　又休假曰吿。【史記·汲黯傳】黯多病，病且滿三月，上常賜吿者數。【註】如淳曰：杜欽所謂病滿賜吿，詔恩也。或曰賜吿得去官歸家，予吿居官不視事。【後漢·𨻰忠傳】光武絕吿寧之典。【註】吿寧，休謁之名。吉曰吿，凶曰寧。古者名吏休假曰吿。　\n\n又【韻會】姓也。　\n\n又【五音集韻】胡刀切，音豪。【集韻】休謁也。或作勂。　\n\n又【集韻】居勞切，音高。白也。　\n\n又【廣韻】古沃切【集韻】【韻會】姑沃切，𠀤音梏。【易·蒙卦】初筮吿，再三凟，凟則不吿。【詩·大雅】令終有俶，公尸嘉吿。【禮·曲禮】夫爲人子者，出必吿，反必面。【爾雅·釋言】吿，謁請也。【疏】成二年左傳曰：晉與魯衞，兄弟也，來吿曰：大國朝夕釋憾於敝邑之地。○按梏谷二字，音切各異，各韻書吿字俱音梏，惟正韻吿，古祿切，音谷。今經傳吿字，《釋文》朱註皆讀谷。惟曲禮，《釋文》作古毒反。　\n\n又【集韻】枯沃切，音酷。吏休假也。【後漢·𨻰忠傳】吿寧之典。孟康讀。　\n\n又【集韻】【正韻】𠀤居六切，音菊。【禮·文王世子】其𠛬罪則纖剸，亦吿于甸人。【註】吿讀爲鞠。讀書用法曰鞠。　\n\n又【集韻】轄覺切，音學。休謁也。　又叶古岳切，音角。【王逸·九思】思怫鬱兮肝切剝，忿悁悒兮孰訴吿。　又叶訖得切，音𦑜。【詩·大雅】訏謨定命，遠猶辰吿。敬愼威儀，維民之則。　又叶居立切，音汲。【史記·太史公自序】牧殷餘民，叔封始邑。申以商亂，酒材是吿。　又叶居𠋫切，音姤。【楚辭·九章】道思作頌，聊以自救兮。憂心不遂，斯言誰吿兮。"}