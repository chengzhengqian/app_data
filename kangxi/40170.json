{"拼音": "pū,pù", "部首": "金", "笔画数": "15", "Unicode": "92EA", "page": "1308", "volume": "【戌集上】【金字部】", "notes": "\r\n\r\n【唐韻】普胡切【集韻】【韻會】【正韻】滂模切，𠀤音𥠵。【說文】著門鋪首也。从金甫聲。【增韻】所以銜環者，作龜蛇之形，以銅爲之，故曰金鋪。【前漢·揚雄傳】排玉戸而颺金鋪兮。【註】鋪，門首也。　\n\r\n又【廣韻】𨻰也，布也。【詩·周南序疏】賦之言鋪，直鋪𨻰今之政敎善惡。\n\r\n又【小雅·乃安斯寢箋】乃鋪席，與羣臣安燕以樂之。【大雅】鋪敦淮濆。【註】鋪，布也。布其師旅也。【禮·樂記】鋪筵席，𨻰尊俎。　又病也。與痡通。【詩·周南·我僕痡矣釋文】痡，音敷。又普烏反。本又作鋪。\n\r\n又【大雅】淮夷來鋪。【傳】鋪，病也。　又徧也。【詩·小雅】淪胥以鋪。【箋】鋪，徧也。【釋文】鋪，普烏反。王云：病也。　\n\r\n又【正字通】古器曰鋪，豆屬，有鋪𨻰薦獻之義。博古圖：周劉公鋪，高五寸五分，深一寸六分，口徑七寸六分，容二升三合。銘云：劉公作杜嬬尊鋪，永寶用。名雖爲鋪，其器則豆也。　\n\r\n又【廣韻】【集韻】【正韻】𠀤芳無切，音敷。【集韻】𨻰也，設也。○按詩小雅、大雅、禮樂記、釋文𠀤兼𥠵、敷二音。　\n\r\n又【揚子·方言】鋪，止也。【註】鋪，芳孤反。　\n\r\n又【揚子·方言】揄鋪，毳也。荆揚江湖之閒曰揄鋪。【註】謂物之行蔽也。鋪音敷。　\n\r\n又【揚子·方言】鋪頒，索也。東齊曰鋪頒，猶秦晉言抖擻也。【註】鋪，音敷。　\n\r\n又【集韻】奔模切，音逋。設也。　\n\r\n又【廣韻】【集韻】【韻會】𠀤普故切，音怖。義同。一曰鋪首，著門銜環者。　\n\r\n又【韻會】賈肆也。【正字通】俗作舗。資暇集市肆中，筐筥等鱗次其物以粥者曰星貨鋪，言羅列繁密如星。今呼星火舗，非。"}