{"拼音": "yīn", "部首": "囗", "笔画数": "6", "Unicode": "56E0", "page": "217", "volume": "【丑集上】【囗字部】", "notes": "\n\n〔古文〕𤇀【唐韻】於眞切【集韻】【韻會】【正韻】伊眞切，𠀤音姻。【說文】从囗大。會意。【徐鍇曰】能大者，衆圍就之也。　又仍也，襲也。【論語】殷因於夏禮。【孟子】爲高必因丘陵，爲下必因川澤。【書·堯典】日永星火，以正仲夏，厥民因。【註】析而又析也。【禮·禮器】因天事天，因地事地，因名山升中于天，因吉土以享帝于郊。　又依也。【論語】因不失其親，亦可宗也。　又托也。【孟子】時子因𨻰子而以告孟子。　又由也。【鄒陽·上梁王書】夜光之璧，以暗投人於道，莫不按劒相眄者，無因至前也。　又緣也。【傳燈錄】欲知前世因，今生受者是。欲知後世因，今生作者是。　又姓。【左傳·定二年】遂人四族，有因氏。【正字通】明有因禮、因絅。　\n\n又【六書正譌】借爲昏姻之姻，言女有所因。　又叶烏前切，音烟。【陸雲·贈顧尚書詩】殊音合奏，曲異響連。絕我懽條，統我思因。　【集韻】或作㧢。\n\n考證：〔【鄒陽上梁王書】夜光之璧，以暗投人於道，莫不按劒相盼者，無因至前也。〕　謹照史記漢書本傳盼𠀤作眄，改眄。"}