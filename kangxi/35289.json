{"拼音": "xuān", "部首": "言", "笔画数": "16", "Unicode": "8AFC", "page": "1172", "volume": "【酉集上】【言字部】", "notes": "\r\n\r\n【唐韻】况袁切【集韻】【韻會】許元切，𠀤音暄。【說文】詐也。【廣韻】欺也。【公羊傳·文三年】此伐楚也，其言救江何，爲諼也。【前漢·息夫躬傳】虛造詐諼之策。　\n\r\n又【爾雅·釋訓】忘也。【詩·衞風】終不可諼兮。【大學】引《詩》作諠。　又草名。【詩·衞風】焉得諼草，言樹之背。【傳】諼草，合歡，食之令人忘憂者。【釋文】諼，本又作萱。【說文】作藼。或作蕿。亦作諠。【謝惠連·西陵遇風詩】無萱將如何。【註】諠草，忘憂也。萱、喧通。　\n\r\n又【廣韻】况晚切【集韻】【韻會】火遠切【正韻】况遠切，𠀤暄上聲。義同。"}