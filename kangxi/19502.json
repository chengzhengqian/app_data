{"拼音": "shēng", "部首": "牛", "笔画数": "9", "Unicode": "7272", "page": "700", "volume": "【巳集下】【牛字部】", "notes": "\n\n【唐韻】所庚切【集韻】【韻會】【正韻】師庚切，𠀤音生。【說文】牛全完。从牛，生聲。【易·萃卦】用大牲吉。【書·微子】今殷民乃攘竊神祇之犧牷牲用。【傳】色純白曰犧，體完曰牷，牛羊豕曰牲，器實曰用。【疏】經傳多言三牲，知牲是牛羊豕也。【周禮·天官·膳夫】膳用六牲。【註】馬牛羊豕犬雞也。\n\n又【庖人註】六畜，六牲也。始養之曰畜，將用之曰牲。【春秋·僖三十一年】四卜郊，不從，乃免牲。【左傳】牛卜日曰牲。【註】旣得吉日，則牛改名曰牲。　又叶倉經切。【班固·東都賦】薦三犧，效五牲。禮神祇，懷百靈。◎按周禮秋官典客云：上公牲三十有六。註云：牲當爲腥，聲之誤也。釋文依註音星，蓋周禮本當作腥，誤作牲。鄭註明言其誤。正韻引此，另音星，非是。\n\n考證：〔【班固·東都賦】薦三犧，效五牲。體神祇，懷百靈。〕　謹照原文體改禮。"}