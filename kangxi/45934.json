{"拼音": "jì,cǐ", "部首": "魚", "笔画数": "17", "Unicode": "9B86", "page": "1467", "volume": "【亥集中】【魚字部】", "notes": "\r\n\r\n【唐韻】徂禮切【集韻】【韻會】【正韻】在禮切，𠀤音薺。【說文】飮而不食，刀魚也。九江有之。【正字通】魏武食制，謂之望魚。一名鰽魚，一名鱭魚。【爾雅·釋魚·𩶽鱴刀註】今之鮆魚也。亦呼爲魛魚。【山海經】苕水北流，注于巨區，其中多鮆魚。【註】鮆魚，狹薄而長頭，大者尺餘，太湖中今饒之。【博雅】鮆，鮺也。【史記·貨殖傳】鮐鮆千斤。【註】鮆，刀魚也。\n\r\n又【博雅】短也。【揚子·方言】江湖之會，凡物生而不長大，亦謂之鮆。\n\r\n又【廣韻】卽移切【集韻】將支切，𠀤音貲。\n\r\n又【集韻】仕知切，音姕。又淺氏切，音此。又疾智切，音漬。又自爾切，音薺。又子智切，音恣。又才䜴切，音自。義𠀤同。"}