{"拼音": "fán,pán,pó", "部首": "糸", "笔画数": "17", "Unicode": "7E41", "page": "937", "volume": "【未集中】【糸字部】", "notes": "\r\n\r\n【廣韻】附袁切【集韻】【韻會】【正韻】符袁切，𠀤音煩。【書·仲虺之誥】實繁有徒。【傳】繁，多也。　\n\r\n又【禮·鄉飲·酒義】拜至獻酬辭讓之節繁。【註】繁，猶盛也。　\n\r\n又【孝經序】安得不翦其繁蕪。【註】繁，雜也。\n\r\n又【廣韻】繁，槪也。　\n\r\n又【廣韻】薄官切【集韻】蒲官切，𠀤音鞶。【禮·禮器】大路繁纓一就，次路繁纓七就。【疏】繁爲馬腹帶也。【左傳·成二年】請曲縣繁纓以朝。【註】繁纓，馬飾。　又與樊通。【周禮·春官·巾車樊纓註】樊，讀如鞶帶之鞶，謂今馬大帶也。　\n\r\n又【廣韻】薄波切【集韻】蒲波切，𠀤音婆。【玉篇】姓也。【左傳·定四年】殷民七族，有繁氏。【前漢·陳湯傳】御史大夫繁延壽。　\n\r\n又【韻補】叶符筠切。【陸雲·夏府君誄】元𧙗秀朗，輝景絪縕。誕載豐美，俊穎夙繁。　\n\r\n又【韻補】叶汾沅切。【左貴嬪·楊後誄】天𧙓貞吉，克昌克繁。則百斯慶，育聖育賢。\r\n考證：〔【禮·鄉飲·酒義】拜至辭讓之節繁。〕　謹照原文拜至下增獻酬二字。"}