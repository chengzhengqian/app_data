{"拼音": "jiàng,qiáng,qiǎng", "部首": "弓", "笔画数": "12", "Unicode": "5F3A", "page": "360", "volume": "【寅集下】【弓字部】", "notes": "\n\n【說文徐註】同强。秦刻石文从口。同強。\n\n（強）【唐韻】巨良切【集韻】【韻會】【正韻】渠良切，𠀤音彊。【玉篇】米中蠹。【爾雅·釋蟲】蛄䗐，強䖹。【註】今米榖中小黑蟲是也。建平人呼爲䖹子。【揚子·方言】蛄䗐謂之強䖹。江東人謂之𧉪。　\n\n又【爾雅·釋蟲】強蚚。【疏】強，蟲名也。一名蚚，好自摩捋者，蓋蠅類。【又】強醜捋。【註】以脚自摩捋。　又與彊通。【廣韻】剛強也，健也。【禮·曲禮】四十曰強而仕。【疏】強有二義，一則四十不惑，是智慮強。二則氣力強也。【中庸】雖愚必明，雖柔必強。　\n\n又【集韻】勝也。【禮·中庸註】南方以舒緩爲強，北方以剛猛爲強。　\n\n又【廣韻】暴也。【史記·田延年傳】誅鉏豪強。　又算家以有餘爲強。【古木蘭詩】策勳十二轉，賞賜百千強。　又歲名。【爾雅·釋天】太歲在丁曰強圉。　又姓。【左傳·莊十六年】刖強鉏。【廣韻】後漢有強華奉赤伏符。　\n\n又【廣韻】【集韻】【正韻】𠀤其兩切，彊上聲。【集韻】勉也。【爾雅·釋詁】勤也。【禮·中庸】或勉強而行之。　\n\n又【韻會】矯強。【左傳·莊十九年】鬻拳強諫楚子。【荀子·臣道篇】率羣臣百吏，而相與強君曰橋君。【註】橋音矯。　又勸也。【周禮·地官】正其行，而強之道藝。【註】強，猶勸也。【禮·樂記】強而弗抑則易。【疏】師但勸強其神識，而不抑之令曉，則受者和易。　又姓。【廣韻】《前秦錄》有將軍強求。◎按《後漢》強華，《前秦》強求同姓，《廣韻》分二音，不知何據。　\n\n又【集韻】【韻會】【正韻】𠀤其亮切，彊去聲。【韻會】木強，不和柔貌。【前漢·周昌傳贊】周昌，木強人也。【註】言其強質如木石然。　\n\n又【正韻】自是也，㑃也。【前漢·陸賈傳】乃欲以新造未集之越，屈強於此。【註】屈強，不柔服也。【史記】作屈彊。　又與襁通。【類篇】強，負兒衣。【史記·魯周公世家】成王少在強葆之中。【註】索隱曰：強葆卽襁褓。正義曰：強闊八寸，長八尺，用約小兒於背而負行。\n\n（強）考證：〔【周禮·地官】止其行，而強之道藝。〕　謹照原文止改正。"}