{"拼音": "huān,xuān", "部首": "言", "笔画数": "24", "Unicode": "8B99", "page": "1187", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤呼官切，音歡。【說文】譁也。【廣雅】鳴也。【廣韻】諠也。【玉篇】讙嚻之聲。【禮·樂記】鼓鼙之聲讙讙以立動。【註】聞讙囂則人意動作。【史記·𨻰丞相世家】諸將盡讙。【註】譁也。【荀子·儒效篇】天下應之如讙。【註】喧也。　又喜說也。【禮·檀弓】《書》云：三年不言，言乃讙。【𨻰皓云】命令所布，人心喜悅也。　又獸名。【山海經】翼望山有獸，狀如貍，一目三尾，名曰讙。或作原。　又山名。【山海經】讙山，郁水出于其上，潛于其下。　又國名。【山海經】讙頭國人，人面鳥喙，有翼。或曰讙朱國。　又地名。【春秋·桓三年】齊侯送姜氏于讙。【註】讙，魯地。濟北蛇丘縣西有下讙亭。　又姓。見【萬姓統譜】。　\n\r\n又【廣韻】况袁切【集韻】【韻會】許元切，𠀤音暄。驚呼也。一曰讙，囂貌。【揚子·方言】讓也。北燕凡相責讓曰讙。【集韻】與叩同。通作喧諠。　\n\r\n又【集韻】古玩切，音貫。與懽同。　\n\r\n又【集韻】呼玩切，歡去聲。與喚同。或作嚾。　又叶輸旃切，扇平聲。【顏延之·哀策文】邑野淪靄，戎夏悲讙。來芳可述，往駕弗援。"}