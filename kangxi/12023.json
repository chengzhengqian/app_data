{"拼音": "jiē,qì", "部首": "手", "笔画数": "12", "Unicode": "63ED", "page": "444", "volume": "【卯集中】【手字部】", "notes": "\n\n【唐韻】【集韻】【韻會】𠀤居謁切，音訐。【說文】高舉也。或作𢶆。　\n\n又【唐韻】基竭切【集韻】【韻會】丘傑切，𠀤音朅。義同。或作担。又作拮。　又與偈通。車疾貌。【王應麟·詩攷】韓詩，匪車揭兮，見漢書王吉傳。　\n\n又【唐韻】渠列切【集韻】【韻會】【正韻】巨列切，𠀤音傑。與𢷒同。或作搩。【增韻】舉而豎之也。【前漢·𨻰項傳贊】揭竿爲旗。【張衡·西京賦】豫章珍館，揭焉中峙。　又擔也，負也。【戰國策】馮煖于是乗其車，揭其劒。【史記·東方朔傳】數賜縑帛，擔揭而去。　又姓。【前漢·功臣表】安道侯揭陽定。　\n\n又【唐韻】【集韻】【韻會】𠀤其謁切，音碣。亦擔也。　又長也。【詩·衞風】葭菼揭揭。　\n\n又【集韻】【韻會】𠀤語訐切，音钀。義同。　\n\n又【唐韻】居列切，音孑。揭起也。【詩·小雅】維北有斗，西柄之揭。\n\n又【大雅】顛沛之揭。【傳】揭，見根貌。【疏】樹倒故根見。【戰國策】唇揭者，其齒寒。【註】揭，猶反也。　又啓事。今日揭帖。　\n\n又【唐韻】【集韻】【韻會】𠀤去例切，音憩。亦高舉也。　又褰衣涉水，由膝以下也。【詩·邶風】淺則揭。【爾雅·釋水】揭者，揭衣也。【司馬相如·上林賦】涉冰揭河。　\n\n又【集韻】其例切，音偈。揭陽，縣名。【前漢·地理志】南海郡揭陽縣。　又丘言切。與攑同。亦舉也。\n考證：〔【司馬相如·子虛賦】涉冰揭河。〕　謹照原書子虛賦改上林賦。"}