{"拼音": "cè,zè", "部首": "人", "笔画数": "8", "Unicode": "4FA7", "page": "111", "volume": "【子集中】【人字部】", "notes": "\n\n【唐韻】阻力切【集韻】【韻會】札色切，𠀤音㳁。旁也，傾也。【詩·召南】在南山之側。【書·洪範】無反無側。【註】不偏邪也。　又𤰞隘也。【書·堯典】明明揚側陋。　又叛黨曰反側。【後漢·光武紀】使反側子自安。　\n\n又【儀禮·旣夕】有司請祖期曰日側。【註】側，昳也。謂將過中之時。與𣅦同。　又側注，冠名。酈食其服以見沛公。　又側生，茘支名。　又與特通。【儀禮·士冠禮】側尊一甒醴。【註】特設一尊醴也。\n\n又【聘禮】公側授宰玉。又側授宰幣。【註】謂君特授，不假相也。　又同仄。【史記·平準書】公卿鑄鏱官赤側。【註】赤側，錢名。\n\n考證：〔【禮·聘禮】公側授宰玉。又側授宰幣。〕　謹照本書之例上禮字改又字。"}