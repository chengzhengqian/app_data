{"拼音": "ní,nǐ,nì,niè,nìng", "部首": "水", "笔画数": "8", "Unicode": "6CE5", "page": "617", "volume": "【巳集上】【水字部】", "notes": "\n\n【廣韻】奴低切【集韻】【韻會】【正韻】年題切，𠀤音䛏。水名。【說文】水出北地郁郅北蠻中。　又潏水之別名。【長安志】潏水，今名泥水。　又江州洣水又謂之泥水。【前漢·地理志】長沙國茶陵泥水。　又水和土也。【書·禹貢】厥土惟塗泥。　又汚也。【易·井卦】井泥不食。　又丘名。【爾雅·釋丘】水潦所止曰泥丘。　又泥中，衞邑也。【詩·邶風】胡爲乎泥中。　又泥陽，縣名。【史記·酈商傳】蘇駔軍於泥陽。【前漢·地理志】北地郡有泥陽縣，王莽更曰泥隂。　又弱也。【爾雅·釋獸】威夷長脊而泥。　又蟲名，出東海，得水則活，失水則如泥。【杜甫詩】先拚一飮醉如泥。　又紫泥，以封璽書者。【西京雜記】中書以武都紫泥爲璽室，加綠綈其上。　又靑泥，水名。【長安志】藍田縣南有靑泥水，魏置靑泥軍。又坊名。【杜甫詩】飯煮靑泥坊底芹。　又蜀人謂糊窻曰泥窻。【花蘂夫人宮詞】紅錦泥窻遶四廊。　又渤泥，佛泥，俱國名。【諸蕃風俗】佛泥國在廣州東南，宋濂有渤泥入貢記。　\n\n又【薛俊·日本寄語】星曰付泥，金曰空措泥，銀曰失祿楷泥，船曰浮泥。　又姓。漢犍爲功曹泥和。　\n\n又【廣韻】奴禮切【集韻】【韻會】【正韻】乃禮切，𠀤音禰。泥泥，露濃貌。【詩·小雅】蓼彼蕭斯，零露泥泥。　又柔澤貌。【詩·大雅】方苞方體，維葉泥泥。亦作𦰫。　\n\n又【廣韻】奴計切【集韻】【韻會】【正韻】乃計切，𠀤尼去聲。滯也。【論語】致遠恐泥。　\n\n又【集韻】乃定切，音甯。泥母，地名。又亭名。【左傳註】高平方與縣東有泥母亭，讀如甯。　又與涅同。【史記·屈原傳】皭然泥而不滓。【註】泥音涅。\n\n考證：〔又杇也。【易·井卦】井泥不食。〕　謹按程傳井之不可食以泥汚也。杇改汚。"}