{"拼音": "jiāo", "部首": "鳥", "笔画数": "23", "Unicode": "9DE6", "page": "1500", "volume": "【亥集中】【鳥字部】", "notes": "\r\n\r\n【唐韻】卽消切【集韻】【韻會】兹消切，𠀤音焦。【說文】鷦𪃦，桃蟲也。一名鷦鷯。俗呼黃脰雀，喙銳如錐。【爾雅·釋鳥】桃蟲鷦，其雌艾。【疏】此鷦𪃦小鳥，而生鵰鶚者也。【詩·周頌】肇允彼桃蟲，拚飛維鳥。【陸璣疏】今鷦鷯是也。微小於黃雀，其雛化而爲鵰，故俗謂鷦鷯生鵰。【揚子·方言】自關而東，謂之巧雀，或謂之女匠。自關而西，謂之韈雀，或謂之巧女。江東謂之桃蟲。【說苑】鷦鷯巢於葦苕，繫之以髮，取茅秀爲巢，以麻紩之，如刺韈然。○按鷦鷯、鷦𪃦、𩾗鷯，皆一聲之轉耳。小鳥之巧於爲巢者也。\n\r\n又【廣韻】鷦䳟，南方神鳥。【樂叶圖徵】鷦明狀似鳳皇。一作焦明。【揚子·法言】焦明遴集。"}