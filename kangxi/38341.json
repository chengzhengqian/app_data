{"拼音": "jìn", "部首": "辵", "笔画数": "7", "Unicode": "8FDB", "page": "1259", "volume": "【酉集下】【辵字部】", "notes": "\r\n\r\n〔古文〕𨙟𨗃【唐韻】【集韻】【韻會】【正韻】𠀤卽刃切，音晉。【說文】登也。【玉篇】升也。【廣韻】前也。【禮·曲禮】遭先生于道，趨而進。【表記】君子三揖而進。【註】人之相見，三揖三讓，以升賔階。【書·盤庚】乃登進厥民。【疏】延之使前而告之也。　\n\r\n又【正韻】薦也。【禮·儒行】推賢而進達之。　\n\r\n又【正韻】效也。【禮·樂記】禮減而進，以進爲文。【註】自勉强也。【易·乾卦】君子進德修業，欲及時也。　又近也。【禮·檀弓】兄弟之子猶子也。蓋引而進之也。　又進士。【禮·王制】大樂正論造士之秀者，以告于王，而升諸司馬，曰進士。【註】進士，可進而受爵祿也。　又特進。【後漢·和帝紀】賜諸侯王公將軍特進。【註】諸侯功德優盛，朝廷所敬異者賜位特進。　又與餕同。【禮·祭統】百官進徹之。【註】進同餕。　\n\r\n又【字彙補】與盡同。【列子·黃帝篇】竭聰明，進智力。　又通作薦。【列子·湯問篇】穆王薦之，张註薦當作進。　\n\r\n又【集韻】徐刃切【正韻】齊進切。𠀤與贐同。會禮也。【前漢·高帝紀】蕭何爲主吏主進。【註】主賦斂禮錢也。師古曰：進本作贐，聲轉爲進。　又叶資辛切，音津。【揚子·太𤣥經】陽引而進，物出溱溱。\n\r\n考證：〔【唐韻】【集韻】【韻會】【正韻】𠀤郎刃切，音晉。〕　謹照原文郎改卽。〔【列子·湯問篇】王薦而問之。【註】薦，猶進也。〕　謹照原文改穆王薦之，张註薦當作進。〔【史記·高帝紀】蕭何爲主吏主進。【註】主賦斂禮錢也。師古曰，進，本作贐，聲轉爲進。〕　謹按所引係前漢書註，則正文亦當引前漢書。史記改前漢。"}