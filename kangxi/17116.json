{"拼音": "tú", "部首": "水", "笔画数": "10", "Unicode": "6D82", "page": "625", "volume": "【巳集上】【水字部】", "notes": "\n\n【廣韻】【集韻】【韻會】【正韻】𠀤同都切，音徒。水名。【說文】水出益州牧靡南山。西北入澠。　又水名。【水經注】涂水，出陽邑東北大嵰山。　又溝涂也。【周禮·地官·遂人】百夫有洫，洫上有涂。【註】涂容乗車一軌。　又同塗。【周禮·夏官·司險】設國之五溝五涂。【註】五涂徑畛。涂，道路也。　又堂涂也。【爾雅·釋宮】堂涂謂之陳。【周禮·冬官考工記·匠人】堂涂十有二分。【註】謂階前。若今令甓祴也。【疏】令甓。塼也。祴，塼道也。　\n\n又【玉篇】涂涂，露厚貌。　\n\n又【爾雅·釋天】十二月爲涂月。　又石名。【山海經】箕尾之山多涂石。　\n\n又【廣韻】直魚切【集韻】陳如切，𠀤音除。水名。與滁同。【晉書·宣帝紀】王淩詐言吳人塞涂水。涂水卽滁水。　\n\n又【集韻】【韻會】𠀤直加切，音秅。沮洳也。一曰飾也。　\n\n又【集韻】余遮切，音耶。涿涂，山名，見【史記·匈奴傳】。　又與余同。涂吾，水名。【山海經註】漢元狩二年，馬出涂吾水中。"}