{"拼音": "zuì", "部首": "曰", "笔画数": "12", "Unicode": "6700", "page": "503", "volume": "【辰集上】【曰字部】", "notes": "\n\n〔古文〕𣤜【唐韻】【集韻】𠀤祖外切，音醉。【說文】犯而取也。　\n\n又【玉篇】聚也。【公羊傳·隱元年】會，猶最也。【註】最，聚也。最之爲言聚，今聚民曰投最。　\n\n又【廣韻】極也。【史記·周勃世家】攻槐里好畤最。【註】於將率之中功爲最。【後漢·崔寔傳】常爲邊最。【註】最爲第一。　\n\n又【史記·周勃世家】定上谷十一縣，右北平十六縣，遼西、遼東二十九縣，漁陽二十二縣，最。【註】索隱曰：最，都凡也，謂總舉其攻戰克獲之數也。　\n\n又【前漢·敘傳】猶無益於殿最。【註】殿，負也。最，善也。【後漢·百官志】卽奏其殿最，而行賞罰。【註】課第長吏不稱職者爲殿，其有治能者爲最。　\n\n又【小爾雅】最，叢也。又要也。【玉篇】齊也。　\n\n又【集韻】徂外切，音蕞。又取外切，音襊。義𠀤同。　\n\n又【集韻】粗括切。撮，或作最。【說文】本从冃，俗从曰。"}