{"拼音": "zhào", "部首": "儿", "笔画数": "6", "Unicode": "5146", "page": "124", "volume": "【子集下】【儿字部】", "notes": "\n\n【唐韻】治小切【集韻】【韻會】直紹切，𠀤音肇。【說文】灼龜坼也。【周禮·春官·大卜】掌三兆之法，一曰玉兆，二曰瓦兆，三曰原兆。【註】兆者，灼龜發于火，其形可占者。【前漢·文帝紀】兆得大橫。【註】應劭曰：龜曰兆。又壇域塋界皆曰兆。【前漢·郊祀志】謹按周官兆五帝于四郊。【註】兆謂爲壇之塋域也。【孝經·喪親章】卜其宅兆，而安厝之。【註】塋墓界域也。又朕兆。【老子·道德經】我則泊兮其未兆。【註】意未作之時也。又數名。【韻會】十萬爲億，十億爲兆。又京兆。【韻會】兆者，衆數。言大衆所在也。\n\n又【史記·曆書】游兆執徐三年。【註】游兆，景也。執徐，辰也。丙辰歲也。\n\n又【韻補】叶直遙切，音朝。【晉書·樂志歌】神之來，光景昭。聽無聲，視無兆。"}