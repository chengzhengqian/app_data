{"拼音": "liú", "部首": "水", "笔画数": "10", "Unicode": "6D41", "page": "623", "volume": "【巳集上】【水字部】", "notes": "\n\n〔古文〕㳅【唐韻】【集韻】【韻會】【正韻】𠀤力求切，音留。【說文】水行也。【爾雅·釋言】流，覃也。【疏】謂水之流，必相延及。【詩·大雅】如川之流。　\n\n又【爾雅·釋詁】流，擇也，求也。【詩·周南】左右流之。　又下也。【詩·豳風】七月流火。　又流漫無節制也。【禮·樂記】樂勝則流。　\n\n又【書·禹貢】二百里流。【禮·王制】千里之外曰采，曰流。　又放也。【書·舜典】流宥五𠛬。　又視不端諦曰流。【左傳·成六年】鄭伯視流而行速。　又走也。【戰國策】楚襄王流淹于城陽。【註】謂走而自匿。　\n\n又【周禮·冬官·玉人註】鼻勺曰流，凡流皆爲龍口。　\n\n又【前漢·食貨志】朱提銀重八兩爲一流。　\n\n又【前漢·藝文志】儒家流，道家流，隂陽家流，法家流，墨家流，縱橫家流，雜家流，農家流，小說家流，各有所從出，分九家。　又流布也。【易·謙卦】地道變盈而流謙。　又流轉也。【禮·仲尼燕居】周流無不徧。　\n\n又【張協·七命】傾罍一朝，流湎千日。【註】齊顏色，均衆寡謂之流。　又長流，官名。【顏之推·家訓】名治獄參軍爲長流。　又黃流，酒名。【詩·大雅】黃流在中。　又雙流，縣名。【廣輿記】屬成都府。　\n\n又【韻補】叶𣼊如切，音閭。【陸雲詩】樂奏聲哀，言發涕流。唯願君子，德與福俱。　又叶力救切，音溜。【博𤣥詩】悠悠建平，皇澤未流。朝選于衆，乃子之授。"}