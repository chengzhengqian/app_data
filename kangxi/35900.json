{"拼音": "huàn", "部首": "豕", "笔画数": "13", "Unicode": "8C62", "page": "1196", "volume": "【酉集中】【豕字部】", "notes": "\r\n\r\n【唐韻】【集韻】【韻會】【正韻】𠀤胡慣切，音宦。【說文】以穀圈養豕也。【廣韻】穀養畜也。【禮·月令】仲秋按芻豢。【註】養牛馬曰芻，犬豕曰豢。【疏】食草曰芻，食穀曰豢。　又餌之以利，一曰豢。【左傳·哀十一年】吳將伐齊，越子率其衆以朝，王及列士皆有餽賂，子胥懼，曰：是豢吳也夫。【註】豢，養也。　又官名。【左傳·昭二十九年】董父擾畜龍，以服事帝舜，帝賜之姓曰董，氏曰豢龍。【註】豢龍，官名。以官爲氏。　\n\r\n又【集韻】通作圂。【禮·少儀】君子不食圂腴。【註】圂，同豢。　\n\r\n又【韻會】亦作㹖。【莊子·達生篇】祝宗人說彘曰：汝奚惡死，吾將三月㹖汝。　\n\r\n又【集韻】戸管切，音緩。義同。　又叶胡玩切，音換。【曹植·孔甲贊】行有順天，龍有河漢。雌雄各一，是擾是豢。　又叶熒絹切，緣去聲。【歐陽修·讀書詩】淡泊味愈長，始終殊不變。庶幾垂後世，不默死芻豢。　【說文】本从豕𢍏，手執米以養之，指事也。隷省作豢。《說文》本从豕𢍏作𨤜。"}