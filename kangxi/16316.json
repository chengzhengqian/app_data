{"拼音": "móu,wú", "部首": "毋", "笔画数": "4", "Unicode": "6BCB", "page": "588", "volume": "【辰集下】【毋字部】", "notes": "\n\n【唐韻】武扶切【集韻】【韻會】【正韻】微夫切，𠀤音無。【說文】止之也。其字从女，內有一畫，象姦之形。禁止之，勿令姦。【禮·曲禮】毋不敬。【註】毋，止之辭。古人云：毋，猶今人言莫也。\n\n又【儀禮·士相見禮】毋上于面，毋下于帶。【鄭註】古文毋爲無。【賈公彥疏】今不从者。《說文》云毋，禁辭，故不从有無之無也。　又將毋、毋乃，皆發問之辭，與無通。【韓詩外傳】客有見周公者，曰：入乎將毋。公曰：請入。坐乎將毋。公曰：請坐。言乎將毋。公唯唯。　又姓。【廣韻】毋丘或爲毋氏。又漢複姓，八氏。《漢書·貨殖傳》有毋鹽氏，巨富，齊毋鹽邑大夫之後。漢有執金吾東海毋將隆、將作，大匠毋丘興。《風俗通》有樂安毋車伯奇，爲下邳相，有主簿步邵南，時人稱毋車府君步主簿。《何氏姓苑》云有毋終氏，《左傳》魯大夫兹毋還、晉大夫綦毋張，《漢書》有巨毋霸，王莽改爲巨毋氏。　又甯毋，地名。【穀梁傳】作寧毋。毋音無。又茂后反。【公羊傳】音同。　\n\n又【集韻】【韻會】𠀤迷浮切，音謀。毋追，夏后氏緇布冠名。【禮·郊特牲】毋追，夏后氏之道也。　\n\n又【集韻】罔甫切，音武。與䳇、鵡同。鸚䳇，鳥名。或从武，亦省作毋。　與父母之母不同。\n\n考證：〔【漢書·食貨傳】〕　謹照原書食貨傳改貨殖傳。"}