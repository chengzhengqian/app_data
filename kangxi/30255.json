{"拼音": "chá", "部首": "艸", "笔画数": "9", "Unicode": "8336", "page": "1029", "volume": "【申集上】【艸字部】", "notes": "\r\n\r\n【集韻】直加切【正韻】鋤加切，𠀤垞平聲。【廣韻】俗𣗪字。春藏葉，可以爲飮。【韻會】茗也。本作荼，或作𣗪，今作茶。【陸羽·茶經】一曰茶，二曰檟，三曰蔎，四曰茗，五曰荈。【博物志】飮眞茶令人少眠。　\n\r\n又【本草】山茶。【註】其葉類茗，故得茶名。　又茶陵，地名。【前漢·地理志】長沙國茶陵。　【正字通】引《魏了翁集》曰：茶之始，其字爲荼，如《春秋》齊荼、《漢志》荼陵之類。陸、顏諸人，雖已轉入茶音，未嘗輒攺字文。惟陸羽、盧仝以後，則遂易荼爲茶。其字从艸从人从木。○按《漢書·年表》荼陵。師古註：荼音塗。《地理志》茶陵从人从木。師古註：弋奢反，又音丈加反。則漢時已有荼、茶兩字，非至陸羽後始易荼爲茶也。"}