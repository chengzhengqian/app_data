{"拼音": "guān,yín", "部首": "魚", "笔画数": "18", "Unicode": "9CCF", "page": "1475", "volume": "【亥集中】【魚字部】", "notes": "\r\n\r\n〔古文〕𩶊【唐韻】古頑切【集韻】【韻會】姑頑切【正韻】姑還切，𠀤音關。【說文】魚也。【詩·齊風】其魚魴鰥。【傳】大魚也。【孔叢子·抗志篇】衞人釣於河，得鰥魚焉，其大盈車。子思問曰：如何得之。對曰：吾垂一魴之餌，鰥過而不視，更以豚之半，則吞矣。\n\r\n又【書·堯典】有鰥在下曰虞舜。【傳】無妻曰鰥。【禮·王制】老而無妻曰鰥。【釋名】鰥，昆也。昆，明也。愁悒不寐，目恆鰥鰥然也。故其字从魚，魚目恆不閉者也。【白虎通】鰥之言鰥鰥無所親，則寡者少也。\n\r\n又【集韻】公渾切，音昆。與鯤同。【爾雅·釋魚疏】鰥，魚子。鰥鯤字異，蓋古字通用也。又與瘝同。【爾雅·釋詁】鰥，病也。【鄭樵註】鰥，卽瘝也。\n\r\n又【廣韻】【集韻】𠀤古幻切，音慣。視貌。或作𥉀。又叶眞韻。【楚辭·天問】舜閔在家，父何以鰥。堯不姚合，二女何親。"}