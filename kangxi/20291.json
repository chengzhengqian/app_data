{"拼音": "suō,xī,xiàn", "部首": "犬", "笔画数": "20", "Unicode": "737B", "page": "721", "volume": "【巳集下】【犬字部】", "notes": "\r\n\r\n【唐韻】【集韻】【韻會】【正韻】𠀤許建切，音憲。【說文】宗廟犬名羹獻，犬肥者以獻之。从犬，鬳聲。【禮·曲禮】犬曰羹獻。　\n\r\n又【廣韻】進也。【爾雅·釋詁】享獻也。【疏】致物於尊者曰獻。【周禮·天官·小宰】膳獻。【註】膳獻，禽羞俶獻也。\n\r\n又【膳夫】王燕飮酒，則爲獻主。　\n\r\n又【書·益稷】萬邦黎獻。【傳】獻，賢也。【論語】文獻不足故也。　\n\r\n又【爾雅·釋言】獻，聖也。【諡法】聰明叡哲曰獻。知質有聖曰獻。　\n\r\n又【爾雅·釋天】太歲在亥曰大淵獻。　又姓。【風俗通】秦大夫獻則。　\n\r\n又【集韻】桑何切，音娑。酒尊名，飾以翡翠，鄭司農說。本作犧，或作戲。詳牛部犧字註。　\n\r\n又【禮·明堂位】周獻豆。【註】獻，疏刻之。【疏】正義曰：獻，音娑。娑是希疏之義，故爲疏刻之。【釋文】素何反。　\n\r\n又【集韻】魚羈切，音宜。儀也。【周禮·春官·司尊彝】鬱齊獻酌。【註】鄭司農云：獻，讀爲儀。儀酌有威儀多也。　\n\r\n又【正韻】虛宜切，音羲。【前漢·王莽傳】建華蓋，立斗獻。【註】師古曰：獻音犧，謂斗魁及杓末如勺之形也。　又叶虛言切，音軒。【詩·小雅】有兔斯首，炮之燔之。君子有酒，酌言獻之。"}