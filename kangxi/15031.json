{"拼音": "jiū", "部首": "木", "笔画数": "15", "Unicode": "6A1B", "page": "550", "volume": "【辰集中】【木字部】", "notes": "\n\n【唐韻】居虯切【集韻】【韻會】【正韻】居尤切，𠀤音鳩。木下句曰樛。【詩·周南】南有樛木。【毛傳】木枝下曲。　又絞也。【儀禮·喪服】不樛垂。【註】不絞其帶之垂者。亦與繆通。【禮·檀弓】叔仲皮死，其妻衣衰而繆絰。【註疏】繆當爲樛，謂兩股相交也。【前漢·五行志】天雨草，葉相樛結，大如彈丸。　又樛流，周流也。【揚雄·反騷】望崑崙以樛流。　又姓。【史記·尉陀傳】陀太子嬰齊，取邯鄲樛氏女。　\n\n又【集韻】亡幽切，音鷚。木名。　又憐蕭切，音聊。義同。\n\n考證：〔【儀禮·喪經】不樛垂。〕　謹照原書喪經改喪服。"}