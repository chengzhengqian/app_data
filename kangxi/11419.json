{"拼音": "bū,pū", "部首": "手", "笔画数": "5", "Unicode": "6251", "page": "417", "volume": "【卯集中】【手字部】", "notes": "\n\n【唐韻】【集韻】【韻會】𠀤普木切，鋪入聲。與攴同。小擊也，打也。【戰國策】若扑一人，若捽一人。【史記·刺客傳】高漸離舉筑扑秦皇帝，不中。　又杖也。【書·舜典】扑作教𠛬。【傳】扑，榎楚也，不勤道業則撻之。【禮·月令】司徒搢扑北面誓之。或作撲。　\n\n又【集韻】匹角切，音璞。與㩧同。亦擊也。或作𢪊。　\n\n又【類篇】匹𠋫切，剖去聲。扣也。　\n\n又【集韻】拍逼切。同揊。見揊字註。\n\n（撲）【唐韻】蒲角切【集韻】【韻會】【正韻】弼角切，𠀤音雹。【說文】挨也。【廣韻】相撲也。　\n\n又【增韻】踣也。【韓愈·納涼聮句】朽杌惧傾撲。或作𢷏。　\n\n又【集韻】匹角切，音璞。與㩧同。擊也。　\n\n又【唐韻】【集韻】【韻會】普木切【正韻】普卜切，𠀤與攴同。小擊也。【書·盤庚】若火之燎于原，不可嚮邇，其猶可撲滅。　又杖也。與扑同。【荀悅申鑒】桎梏鞭撲，以加小人。　\n\n又【荀子·臣道篇】若馭撲馬。【註】未調習之馬。　\n\n又【集韻】博木切，音卜。拭也。"}