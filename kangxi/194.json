{"拼音": "shì", "部首": "亅", "笔画数": "8", "Unicode": "4E8B", "page": "85", "volume": "【子集上】【亅字部】", "notes": "\n\n〔古文〕叓𠭏【唐韻】鉏吏切【集韻】【韻會】仕吏切，𠀤音示。大曰政，小曰事。【廣韻】使也，立也，由也。【釋名】事，偉也。偉立也。凡所立之功也。【書·大禹謨】六府三事允治。　\n\n又【詩·小雅】三事大夫，莫肯夙夜。【註】三公也。　\n\n又【詩·大雅】三事就緒。【註】三農之事也。　又奉也。【禮·曲禮】年長以倍。則父事之。　又營也，治也。【史記·曹參世家】卿大夫以下吏及賓客，見參不事事。　\n\n又【廣韻】【類篇】𠀤側吏切。事刃，與倳剚同。別見人部倳字註。　\n\n又【韻補】叶逝支切，音時。【蔡邕詞】帝曰休哉，命公三事。乃耀柔嘉，是式百司。　又叶詩紙切，音始。【詩·召南】于以用之，公侯之事。叶沚。又叶疎語切，書上聲。【韓非子·揚權篇】使雞司夜，令狸執鼠。皆用其能，上乃無事。　又叶常御切，音樹。【易林】雖慍不去，復職內事。\n\n考證：〔【書·大禹謨】三事正德，利用後生。〕　謹按後字誤刊。三事與下文六字亦不連。謹照原文改爲六府三事允治。"}