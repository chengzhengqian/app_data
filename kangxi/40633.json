{"拼音": "duó", "部首": "金", "笔画数": "21", "Unicode": "9438", "page": "1324", "volume": "【戌集上】【金字部】", "notes": "\r\n\r\n【唐韻】待各切【集韻】【韻會】【正韻】達各切，𠀤音度。【說文】大鈴也。軍法，五人爲伍，五伍爲兩，兩司馬執鐸。【玉篇】所以宣敎令也。【釋名】鐸，度也。號令之限度也。【書·胤征】遒人以木鐸徇于路。【傳】木鐸，金鈴木舌，所以振文敎。【周禮·天官·小宰】徇以木鐸。【註】古者將有新令，必奮木鐸以警衆。木鐸，木舌也。文事奮木鐸，武事奮金鐸。\n\r\n又【地官·鼓人】以金鐸通鼓。【註】鐸，大鈴也。振之以通鼓。　又牛鐸。【世說】晉荀勗逢趙賈人牛鐸鳴，識其聲，及掌樂，音未調，曰得趙賈牛鐸則諧矣。下郡國，悉送牛鐸，得之果諧。　\n\r\n又【開元遺事】宮中簷閒縣碎玉片，風搖如環珮聲，名占風鐸。　又地名。【左傳·僖十六年】狄侵晉，取狐㕑受鐸。【註】受鐸，晉地，在汾北。　又國名。【左傳·宣十六年】晉士會帥師，滅赤狄甲氏，及留吁鐸辰。【註】鐸辰，留吁之屬。　又宮名。【左傳·哀三年】司鐸火。【註】司鐸，宮名。　又姓。【左傳·成十八年】鐸遏𡨥爲上軍尉。【前漢·藝文志】鐸氏微三篇。【註】楚太傅鐸椒也。　又人名。【左傳·僖二十八年】曹叔振鐸。\n\r\n又【昭十三年】司鐸射。【註】魯大夫。\n\r\n考證：〔【周禮·地官·封人】以金鐸通鼓。〕　謹照原文封人改鼓人。〔【左傳·宣十六年】晉士會帥師，滅赤甲狄氏，及留吁鐸辰。〕　謹照原文赤甲狄氏改赤狄甲氏。"}