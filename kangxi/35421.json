{"拼音": "miù", "部首": "言", "笔画数": "18", "Unicode": "8B2C", "page": "1177", "volume": "【酉集上】【言字部】", "notes": "\r\n\r\n【唐韻】【正韻】靡幼切【集韻】【韻會】眉救切，𠀤音繆。【說文】狂者之妄言也。【博雅】誤也，欺也。【玉篇】亂也，詐也。【廣韻】差也。【書·囧命】繩愆糾謬，格其非心。【史記·李斯傳】謬其說，絀其辭。【前漢·司馬遷傳】差以豪氂，謬以千里。【蜀志·向朗傳】手自挍書，刊定謬誤。　又姓。【前漢·儒林傳】謬生，申公弟子。與繆同。　又通作繆。【禮·大傳】一物紕繆。【註】紕繆猶錯也。本又作謬。【史記·司馬相如傳】臨邛令繆爲恭敬。　又叶眉侯切，音謀。【韓愈·房使君鄭夫人𣩵表】道順德嚴顯且裕，宜壽而富今何謬。永貞冬至前四日，寓𣩵墳此非其丘。　又叶彌笑切，音妙。【陸機·演連珠】動循定檢，天有可察，應無常節，身或難照。是以望景揆日，盈數可期，撫臆論心，有時而謬。　【說文】本作𧬶。【集韻】或作嘐。"}