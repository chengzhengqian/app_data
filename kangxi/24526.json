{"拼音": "bài", "部首": "禾", "笔画数": "13", "Unicode": "7A17", "page": "855", "volume": "【午集下】【禾字部】", "notes": "\r\n\r\n【廣韻】【集韻】【韻會】𠀤傍卦切，音𥺛。【說文】禾別也。【徐曰】似禾而別也。稊稗也。【廣韻】草似穀而實細。【孟子】苟爲不熟，不如荑稗。【後漢·光武紀】建武三十一年，𨻰留雨穀，形如稗實。【註】稗，草之似穀者。【六書故】稗，葉純似稻，節閒無毛，實似蕡，害稼。【正字通】有水稗旱稗二種。【韻會】一曰生水中。【謝靈運詩】蒲稗相因依。　又細也。【前漢·藝文志】小說謂之稗說。又稗官。【師古註】小官也。【唐書·陸贄傳】算稗販之緡。稗，謂小販之民。"}