{"拼音": "yá,yà", "部首": "牙", "笔画数": "4", "Unicode": "7259", "page": "695", "volume": "【巳集中】【牙字部】", "notes": "\n\n〔古文〕𤘈【唐韻】五加切【集韻】【類篇】【韻會】【正韻】牛加切，𠀤音芽。齒也。【說文】牡齒也。象上下相錯之形。【易·大畜】豶豕之牙。　\n\n又【戰國策】投之一骨。輕起相牙。【註】以牙相噬。　\n\n又【詩·周頌】設業設虡，崇牙樹羽。【疏】栒之上刻爲崇牙。以鋸齒捷業然，故謂之業牙，卽業之上齒也。【禮·明堂位】殷之崇牙。　\n\n又【禮·玉藻】佩玉有衝牙。【疏】其形似牙也。　\n\n又【周禮·春官·典瑞】牙璋以起軍旅，以治兵守。【註】牙璋，瑑以爲牙，牙齒兵象，故以牙璋發兵。　\n\n又【集韻】旗名。【張衡·東京賦】牙旗𦆯紛。【註】古者天子出，建大牙旗，竿上以象牙飾之。　\n\n又【韻會】立于帳前，謂之牙門。【後漢·公孫瓚傳】拔其牙門。　\n\n又【史記·東方朔傳】遠方當來歸義，而騶牙先見，其齒前後若一，齊等無牙，故謂之騶牙。　又姓。【風俗通】周大司徒君牙之後。　又與芽通。【前漢·金日磾傳】霍氏有事萌牙。【註】師古曰：萌牙者，言始有端緒，若草之始生。　\n\n又【集韻】語下切，音雅。車罔。　\n\n又【集韻】魚駕切【韻會】五駕切，𠀤音訝。【周禮·冬官考工記·輪人】牙也者，以爲固抱也。【註】牙讀如訝。謂輪輮也。【疏】訝，迎也。此車牙亦輮之，使兩頭相迎，故讀從之。　\n\n又【唐韻正】古音吾。【詩·小雅】祈父，予王之爪牙。胡轉予于恤，靡所止居。　\n\n又【唐韻正】與虞吾𠀤通。【詩·召南】吁嗟乎騶虞。【山海經】【墨子】𠀤作騶吾。【前漢·東方朔傳】作騶牙。　又叶五紅切。【詩·小雅】誰謂鼠無牙，何以穿我墉。　又叶音峨。【晉京洛童謠】遙望晉國何嵯峨，千歲髑髏生齒牙。"}