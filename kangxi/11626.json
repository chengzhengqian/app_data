{"拼音": "àn", "部首": "手", "笔画数": "9", "Unicode": "6309", "page": "429", "volume": "【卯集中】【手字部】", "notes": "\n\n【唐韻】【集韻】【韻會】【正韻】𠀤烏旰切，音案。【說文】下也。【廣韻】抑也。【梁𥳑文帝箏賦】陸離抑按，磊落縱橫。　\n\n又【爾雅·釋詁】止也。【史記·周本紀】王按兵毋出。【前漢·高帝紀】吏民皆按堵如故。【註】按次第牆堵，不遷動也。　又據也。【禮·月令】孟冬，命工師效功，𨻰祭器，按度程。【史記·白起傳】趙軍長平，以按據上黨民。【註】屯兵以據援。　又撫也。【史記·平原君傳】毛遂按劒，歷階而上。\n\n又【鄒陽傳】人無不按劒相盼。　又控也。【史記·絳侯世家】天子乃按轡徐行。　又察行也，考驗也，舉也，劾也。【前漢·賈誼傳】驗之往古，按之當今之務。\n\n又【丙吉傳】掾史不稱職，輒予長休告，終無所按驗，公府不按吏自吉始。　又按摩也。【前漢·藝文志】黃帝岐伯按摩十卷。\n\n又【集韻】【韻會】𠀤阿葛切，音遏。捺也。【詩·大雅】以按徂旅。【傳】止也。【釋文】按又作遏。　【韻會】【正韻】按案互通。亦通作桉。"}