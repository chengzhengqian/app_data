{"拼音": "zǔ", "部首": "言", "笔画数": "7", "Unicode": "8BC5", "page": "1156", "volume": "【酉集上】【言字部】", "notes": "\r\n\r\n〔古文〕𥛜謯【廣韻】【集韻】【韻會】【正韻】𠀤莊助切，阻去聲。【說文】詶也。【廣韻】咒詛。【書·無逸】厥口詛、祝。【疏】詛祝，謂吿神明，令加殃咎也。以言吿神謂之祝。請神加殃謂之詛。【詩·小雅】出此三物，以詛爾斯。【釋文】以禍福之言相要曰詛。【周禮·春官】詛祝掌盟詛之祝號。【註】詛，謂祝之使沮敗也。大事曰盟，小事曰詛。【疏】盟盟將來，詛詛過往。【後漢·仲長統傳】匈詈腹詛。　\n\r\n又【集韻】古通作。【詩·大雅】侯作侯祝。【釋文】作，本或作詛。【朱傳】作，讀爲詛。詛祝，怨謗也。　\n\r\n又【集韻】遵遇切，娵去聲。義同。　\n\r\n又【集韻】【韻會】【正韻】𠀤壯所切，音阻。【集韻】呪也。【釋名】阻也。使人行事阻限于言也。　又通作阻。【晉語】狂夫阻之衣也。【註】狂夫，方相氏之士也。阻古通詛。將服是衣，必先詛之。\n\r\n考證：〔【詩·大雅】侯作侯祝。【釋文】作，本或作詛。【傳】作，讀爲詛。〕　謹照原書傳字上增朱字。"}