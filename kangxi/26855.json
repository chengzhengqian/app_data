{"拼音": "chuò,zhuì", "部首": "糸", "笔画数": "11", "Unicode": "7F00", "page": "928", "volume": "【未集中】【糸字部】", "notes": "\r\n\r\n【廣韻】陟衞切【集韻】【韻會】株衞切，𠀤音錣。【博雅】連也。【玉篇】緝也。【書·立政】綴衣。【傳】掌衣服。【疏】衣服必連綴著之，知綴衣是掌衣服者。【禮·內則】紉箴請補綴。　\n\r\n又【書·顧命】底席綴純。【傳】綴，雜彩有文之具。　\n\r\n又【詩·商頌】爲下國綴旒。【傳】綴，猶結也。【禮·檀弓】殷主綴重焉。【註】殷人作主，而聯其重縣諸廟也。\n\r\n又【禮·樂記】行其綴兆。【註】綴，表也，所以表行列也。　\n\r\n又【前漢·高帝紀】綴之以祀。【註】綴言不絕也。　\n\r\n又【荀子·非十二子篇】綴綴然。【註】不乖離之貌。　又竹劣切，音掇。【儀禮·士喪禮】綴足用燕几。【註】綴猶拘也。　\n\r\n又【禮·樂記】禮者，所以綴淫也。【註】綴，猶止也。　\n\r\n又【廣韻】陟劣切【集韻】枺劣切，𠀤音輟。義同。　\n\r\n又【集韻】都外切，音祋。綴兆。鄭康成讀。"}