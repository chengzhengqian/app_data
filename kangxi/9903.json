{"拼音": "jiāo,jiǎo,jiào,yāo,yáo", "部首": "彳", "笔画数": "16", "Unicode": "5FBC", "page": "371", "volume": "【寅集下】【彳字部】", "notes": "\n\n【廣韻】古弔切【集韻】吉弔切，𠀤音叫。【說文】循也。【前漢·百官表】中尉，秦官，掌徼循京師。【註】師古曰：徼，遮繞也。　\n\n又【韻會】邏卒曰游徼。【後漢·臧宮傳】少爲縣亭長游徼。【註】每鄕有游徼，掌循禁姦盜也。　\n\n又【玉篇】邊徼也。【史記·司馬相如傳】南至䍧牱爲徼。【註】徼，塞也。以木柵水，爲蠻夷界。　\n\n又【廣韻】小道也。【班固·西都賦】徼道綺錯。　\n\n又【韻會】一曰徼妙。【老子·道德經】常有欲以觀其徼。　\n\n又【唐韻】古堯切【集韻】堅堯切，𠀤叫平聲。【玉篇】要也，求也。【左傳·昭三年】徼福於太公。【註】徼，要也。【禮·中庸】小人行險以徼幸。【疏】徼求榮幸也。　\n\n又【廣韻】抄也。【論語】惡徼以爲知者。【註】徼，抄也。抄人之意，以爲已有。　\n\n又【集韻】伊消切，音邀。遮也。【司馬相如·子虛賦】徼𧮬受詘。【註】司馬彪云：徼，遮也。𧮬，倦也，謂遮其倦者。"}