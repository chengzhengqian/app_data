{"拼音": "huì,suì", "部首": "彐", "笔画数": "11", "Unicode": "5F57", "page": "362", "volume": "【寅集下】【彐字部】", "notes": "\n\n【唐韻】祥歲切，音篲。【說文】掃竹也。从又持甡。【廣韻】帚也。【禮·曲禮】國中以策彗卹勿驅，塵不出軌。　又草名。【爾雅·釋草】葥，王彗。【註】王帚也。似藜，其樹可以爲掃篲。\n\n又【廣韻】妖星。【爾雅·釋天】彗星爲攙搶。【註】亦謂之孛。言其形孛孛如掃彗。【前漢·文帝紀有長星出于東方註】文穎曰：孛彗長三星，其形象小異，孛星光芒短，其光四出，蓬蓬孛孛也。彗星光芒長，參參如埽篲。長星光芒有一直指，或竟天，或十丈，或三丈二丈，無常也。　\n\n又【廣韻】【集韻】【正韻】𠀤徐醉切，音遂。\n\n又【集韻】雖遂切，音祟。義𠀤同。　\n\n又【類篇】須銳切，音歲。日中暴明也。【太公·兵法】日中不彗，是謂失時。　\n\n又【廣韻】于劌切，音衞。義同。　又與慧通。【史記·淮南王安傳】淮南王有女陵，彗有口辨。"}