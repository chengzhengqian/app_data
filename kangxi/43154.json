{"拼音": "lǐng", "部首": "頁", "笔画数": "14", "Unicode": "9818", "page": "1402", "volume": "【戌集下】【頁字部】", "notes": "\r\n\r\n【唐韻】良郢切【集韻】【正韻】里郢切【韻會】里整切，𠀤音嶺。【說文】項也。从頁令聲。【釋名】領，頸也。以壅頸也。亦言總領衣體，爲端首也。【詩·小雅】交交桑扈，有鶯其領。【傳】鶯鶯然有文章也。領，頸也。【荀子·勸學篇】若挈裘領。　\n\r\n又【廣韻】理也。【韻會】方氏曰：承上令下謂之領。【禮·祭義】先王之敎因而弗改，所以領天下國家也。\n\r\n又【樂記】領父子君臣之節。【註】領，猶理治也。\n\r\n又【仲尼燕居】言游進曰：敢問禮也者，領惡而全好者歟。【註】領，猶治也。　\n\r\n又【韻會】統領也。【前漢·魏相傳】總領庶職。　\n\r\n又【廣韻】錄也。【劉公幹詩】沈速簿領書。【註】領，錄也。　又楚官名。【左傳·昭二十七年】鄢將師爲右領。　又晉官名。【晉書·職官志】中領軍將軍，魏官也。　又地名。【左傳·昭二十二年】樊頃子奉王以追單子及領。【註】領，周地。【前漢·王子侯表】蒲領侯嘉。　又山道，與嶺通。【前漢·嚴助傳】輿轎而踰領。　\n\r\n又【正字通】受也。　又叶離貞切，音鄰。【韓愈·田氏廟𥓓】嶪嶪魏土，嬰兒弄兵。吏戎愁毒，莫保首領。\n\r\n考證：〔【禮·祭儀】先王之敎，因而勿改，所以領天下國家也。〕　謹照原文祭儀改祭義。勿改改弗改。"}