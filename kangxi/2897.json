{"拼音": "chā,chá,chǎ,chà,cha,chāi", "部首": "又", "笔画数": "3", "Unicode": "53C9", "page": "165", "volume": "【子集下】【又字部】", "notes": "\n\n【唐韻】初牙切【集韻】【韻會】【正韻】初加切，𠀤音差。【說文】手指相錯。【玉篇】指相交也。【增韻】俗呼拱手曰叉手。【柳宗元詩】入郡腰常折，逢人手盡叉。\n\n又【酉陽雜俎】蘇都識匿國有夜叉城，城舊有野叉，其窟見在。【唐書·酷吏傳】監察御史李全交酷虐，號鬼面夜叉。\n\n又【唐韻】楚佳切【集韻】初佳切【正韻】初皆切，𠀤音釵。義同。\n\n又【正韻】婦人𡵨笄，同釵。\n\n又【正韻】兩枝也。"}