{"拼音": "zhuāng", "部首": "艸", "笔画数": "10", "Unicode": "838A", "page": "1033", "volume": "【申集上】【艸字部】", "notes": "\r\n\r\n〔古文〕𤖄𤖈𦻊𠗎𤕶【唐韻】【集韻】𠀤側羊切，音裝。草盛貌。【六書正譌】艸芽之壯也。　又嚴也。【論語】臨之以莊則敬。　\n\r\n又【韻會】盛飾也。　\n\r\n又【左傳·襄二十八年】得慶父之木百車于莊。【註】莊，六軌之道。【爾雅·釋宮】六達謂之莊。　又田舍也。【通鑑·史炤·釋文】唐置莊宅使。【胡三省註】蓋主莊田及外舍之事。　\n\r\n又【公羊傳·定八年】矢著于莊門。【註】莊門，孟氏之門名。　又姓。【通志·氏族略】楚莊王之後，以諡爲氏，楚有大儒曰莊周。　\n\r\n又【雲南通志】海貝一枚，土人謂之莊。　\n\r\n又【篇海】側亮切，音壯。恭也。【說文】作壯。【干祿字書】通作荘。俗作庄，非。\n\r\n考證：〔【干祿字書】通作莊。〕　謹照原文莊改荘。"}