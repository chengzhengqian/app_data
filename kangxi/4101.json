{"拼音": "yē,shā", "部首": "口", "笔画数": "15", "Unicode": "564E", "page": "208", "volume": "【丑集上】【口字部】", "notes": "\n\n【唐韻】烏結切【集韻】【韻會】一結切，𠀤音咽。【說文】飯窒也。【廣韻】食塞。【詩·王風】中心如噎。【傳】噎，憂不能息。【疏】噎者，咽喉蔽塞之名。【後漢·禮儀志】鳩者，不噎之鳥也。【廣韻】或作咽。【集韻】或作䭇饐。　\n\n又【集韻】益悉切，音一。義同。或作䬥。　又壹計切，音翳。咽痛。【揚子·方言】𤺊嗌，噎也。【註】皆謂咽痛也，音翳。　\n\n又【類篇】乙界切，音噫。與嗄同，詳嗄字註。"}