{"拼音": "shǔ", "部首": "黍", "笔画数": "12", "Unicode": "9ECD", "page": "1517", "volume": "【亥集下】【黍字部】", "notes": "\r\n\r\n【唐韻】【集韻】舒呂切【韻會】【正韻】賞呂切，𠀤音暑。【說文】禾屬而黏者也。以大暑而種，故謂之黍，从禾，雨省聲。孔子曰：黍可爲酒，禾入水也。【字彙】粟屬。苗似蘆，高丈餘，穗黑色，實圓重，土宜高燥。【詩緝】黍有二種，黏者爲秫，可以釀酒。不黏者爲黍，如稻之有秔糯也。【爾雅翼】黍，大體似稷，故古人倂言黍稷，今人謂黍爲黍穄。【禮·曲禮】凡祭宗廟之禮，黍曰薌合。　又角黍。【續齊諧記】角黍，菰叶裹黏米爲之，楚俗投汨羅水祠屈原。　又地名。【左傳·哀七年】宋人築五邑，一曰黍丘。【註】梁國下邑縣西南有黍丘亭。\n\r\n又【史記·秦本紀】秦取韓負黍。　又弓名。【荀子·性惡篇】繁弱鉅黍，古之良弓。　又黃鳥，一名搏黍。　又蟲名。【爾雅·釋蟲】委黍。【註】䑕婦別名。　又蓬名。【爾雅·釋草】薦黍蓬。　【六書·精薀】黍下從氽，象細粒散垂之形。\n\r\n考證：〔【左傳·哀八年】晉人築五邑。〕　謹照原文八年改七年。晉人改宋人。"}