{"拼音": "qiū", "部首": "一", "笔画数": "5", "Unicode": "4E18", "page": "77", "volume": "【子集上】【一字部】", "notes": "\n\n〔古文〕㘳【廣韻】去鳩切【集韻】【韻會】祛尤切【正韻】驅尤切，𠀤音蚯。阜也，高也。四方高，中央下曰丘。【爾雅·釋丘】非人爲之曰丘。　又前高後下曰旄丘。【博雅】小陵曰丘。　\n\n又【周禮·春官·大司樂】凡樂，冬日至，于地上之圜丘而奏之。夏日至，于澤中之方丘而奏之。【疏】土之高者曰丘。因高以事天，故於地上。因下以事地，故於澤中。　又地名。帝丘，本顓頊之墟，今澶州濮陽縣。又營丘，商丘，楚丘，靈丘，葵丘，咸丘，虎丘，皆地名。　又三丘。【張衡·思玄賦】過少昊之窮野兮，問三丘乎句芒。【註】蓬萊，方丈，方壺，三者皆羣仙所居。　\n\n又【前漢·𠛬法志】四井爲邑，四邑爲丘。丘，十六井也。　\n\n又【春秋·成元年】作丘甲。【胡傳】益兵也，卽丘出一甲，則一甸之中，共百人爲兵矣。　又聚也。【孔安國·尚書序】九州之志，謂之九丘。言九州所有，皆聚此書也。　又崇丘，亡詩篇名。言萬物得極其高大也。　又大也。【前漢·楚元王傳】高祖微時，嘗與賓客過其丘嫂食。【註】長嫂之稱。　又空也。【前漢·息夫躬傳】寄居丘亭。　又丘里。【莊子·則陽篇】少知問太公調曰：何謂丘里之言。曰：丘里者，合十姓百名，以爲風俗也。　又比丘。【魏書·釋老傳】桑門爲息心，比丘爲行乞。　又姓。又左丘，龍丘，咸丘，虞丘，梁丘，母丘，陶丘，浮丘，麥丘，水丘，吾丘，皆復姓。　\n\n又【韻補】叶祛其切，音欺。【詩·衞風】送子涉淇，至于頓丘。叶下媒期。【小雅】楊園之道，猗于畝丘。叶下詩之。【左傳·僖十五年】史蘇占之曰：不利行師，敗於宗丘。叶上姬旗。　又叶苦高切，音尻。【楚辭·九懷】玄鳥兮辭歸，飛翔兮靈丘。望谿兮蓊鬰，熊羆兮呴嘷。　又叶丘於切，音區。【𨻰琳·大荒賦】過不死之靈域兮，仍羽人之丹丘。惟民生之每每兮，佇盤桓以躊蹰。古丘區聲通。【顏師古曰】古語丘區二字音不別，今讀則異。互見匚部區字註。　【集韻】本作丠，亦作𡊣。"}