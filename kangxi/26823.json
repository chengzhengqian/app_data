{"拼音": "mǐn,shéng,yìng", "部首": "糸", "笔画数": "11", "Unicode": "7EF3", "page": "940", "volume": "【未集中】【糸字部】", "notes": "\r\n\r\n【廣韻】食陵切【集韻】【韻會】【正韻】神陵切，𠀤音乗。【說文】索也。【急就篇註】繩謂紨兩股以上。總而合之者也。一曰麻絲曰繩，草謂之索。【易·繫辭】上古結繩而治。【書·說命】惟木從繩則正。【禮·經解】繩墨之於曲直。【前漢·律歷志】規圓生矩，矩方生繩，繩直生準。　\n\r\n又【書·囧命】繩愆糾謬。【疏】木不正者，以繩正之。繩謂彈正。　\n\r\n又【詩·周南】宜爾子孫繩繩兮。【傳】繩繩，戒愼也。【朱傳】不絕貌。\n\r\n又【大雅】繩其祖武。【傳】繩，戒也。【朱傳】繩，繼也。　\n\r\n又【禮·樂記】省其文采，以繩德厚。【註】繩，猶度也。【史記·樂書註】王肅曰：繩，法也。　\n\r\n又【禮·深衣】負繩及踝以應直。【註】繩謂裻，與後幅相當之縫也。　\n\r\n又【左傳·莊十四年】蔡侯繩息嬀，以語楚子。【註】繩，譽也。【小爾雅】繩之，譽之也。　\n\r\n又【集韻】以證切，音孕。【周禮·秋官·薙氏】秋繩而芟之。【註】含實曰繩。　\n\r\n又【集韻】弭盡切，音泯。繩繩，無涯際貌。一曰運動不絕意。　\n\r\n又【集韻】石證切，音乗。𡽪也。　\n\r\n又【韻補】叶乗融切。【𨻰琳武庫賦】陵九城而上躋，起齊軌兮玉繩。車軒轔於雷室，騎浮厲乎雲宮。　【廣韻】俗作繩。"}