{"拼音": "yī", "部首": "丿", "笔画数": "6", "Unicode": "200A3", "page": "82", "volume": "【子集上】【丿字部】", "notes": "\n\n【唐韻】於機切【集韻】於希切，𠀤音衣。【說文】歸也。从反身。【徐鍇曰】古人所謂反身修道，故曰歸也。◎按《同文舉要》𠂣，歸附也。今从人从衣聲，與依字音義皆同，《正譌本義》別作依，倚也，與依字音同義異。諸家或分或合，未知所據。　\n\n又【廣韻】於謹切【集韻】倚謹切，𠀤音隱。【戴氏·六書故】轉身也。《詩·召南》殷其靁，言雷聲轉展𠂣地也。《周禮·冬官考工記》殷𤱑而馳，謂衡轢隴𤱑之上也。皆當作𠂣。【方以智·通雅】𠂣，本隱也。加殳轉平聲，爲殷勤、殷色、殷國、殷姓。經傳及金石文無以𠂣作依者，但古方言有依聲。齊、兗人呼殷如衣。《禮·中庸》壹戎衣，註：衣讀爲殷，聲之譌也。《正字通》據方、戴二說，𠂣音義與隱通。《正韻》收殷、依、隱，闕𠂣不載，以𠂣字音義未正故也，存戴、方說備考定。"}