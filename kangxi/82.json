{"拼音": "lí,lì", "部首": "丶", "笔画数": "7", "Unicode": "4E3D", "page": "81", "volume": "【子集上】【丶字部】", "notes": "\n\n【集韻】麗古作丽。註詳鹿部八畫。\n\n（麗）〔古文〕𠧥𠀙麗𪋘【唐韻】【集韻】【韻會】郞計切【正韻】力霽切，𠀤音隷。【說文】旅行也。鹿之性，見食急，則必旅行。\n\n又【司馬相如·大人賦】駕應龍象輿之蠖略委麗兮。【師古註】行步進止貌。　\n\n又【玉篇】偶也。【易·兌卦】麗澤兌。【註】麗，猶連也。【周禮·夏官·校人】麗馬一圉。【註】兩馬也。【又】束帛麗皮。【註】兩皮也。【史世紀】太昊始制嫁娶麗皮爲禮。【釋義】麗，偶數也。　\n\n又【玉篇】好也。【廣韻】美也。【楚辭·招魂】被文服纖麗而不奇些。\n\n又【前漢·東方朔傳】以道德爲麗。　\n\n又【玉篇】數也。【詩·大雅】商之孫子，其麗不億。　\n\n又【廣韻】著也。【左傳·宣十二年】射糜麗龜。【註】麗，著也。　\n\n又【正韻】附也。【易·離卦】離，麗也。日月麗乎天，百穀草木麗乎土。\n\n又【禮·王制】郵罰麗于事。【註】麗，附也。過人罰人當各附於其事，不可假他以喜怒。　又繫也。【禮·祭義】祭之日，君牽牲，旣入廟門，麗于𥓓。【註】麗，猶繫也。　\n\n又【玉篇】華綺也。【正韻】華也。【書·畢命】敝化奢麗，萬世同流。【韓詩外傳】原憲謂子貢曰：仁義之匿，衣裘之麗，憲不忍爲也。　\n\n又【玉篇】施也。【書·多方】不克開于民之麗。【傳】不能開於民所施政敎。麗，施也。言昏昧。　\n\n又【正韻】光明也。　又地名。【左傳·成十三年】晉師濟涇，及侯麗而還。【註】侯麗，秦地。\n\n又【前漢·地理志】樂浪郡華麗縣。　又與欐同。屋棟也。【列子·力命篇】居則連麗。　又麗譙，高樓也。【莊子·徐無鬼】君必無盛鶴列於麗譙之閒。【前漢·陳勝傳註】樓，亦名譙，故謂美麗之樓爲麗譙。　又梁麗，車名。【莊子·秋水篇】梁麗可以衝城，不可以窒穴，言殊器也。　又魚麗，陣名。【左傳·桓五年】高渠彌以中軍奉公爲魚麗之陳。　\n\n又【正韻】小舟也。　又姓，見【姓苑】。又複姓。【左傳·成十七年】晉厲公游于匠麗氏。　\n\n又【廣韻】呂支切【集韻】【韻會】鄰知切【正韻】鄰溪切，𠀤音離。【釋名】麗，離也。言一目視天，一目視地，目明分離，所視不同也。　又高麗，國名。【魏志】高句麗，在遼東之東。【前漢書】作高句驪。　又山名。【史記·黥布傳】布故麗山之徒也。或作驪。　又與鸝同。【張衡·東京賦】麗黃嚶嚶。【註】𪁐麗古字通。　\n\n又【集韻】憐題切，音黎。義同。　\n\n又【集韻】里弟切，音禮。蕭該說，彭蠡，澤名。古作彭麗。　又力智切，音詈。美也。　\n\n又【類篇】山宜切，音釃。㭊也。　\n\n又【集韻】郞狄切，音歷。縣名。　从丽，俗从兩日，非。【六書正譌】丽，古麗字。相附之形，借爲伉麗。俗別作儷。\n\n（麗）考證：〔【楚辭·招魂】被文纖麗而不奇些。〕　謹照原文纖字上增服字。〔【左傳·桓五年】高渠彌以中軍奉公爲魚麗之陣。〕　謹照原文陣改陳。"}