{"拼音": "tiě", "部首": "金", "笔画数": "10", "Unicode": "94C1", "page": "1323", "volume": "【戌集上】【金字部】", "notes": "\r\n\r\n〔古文〕銕䥫【唐韻】天結切【集韻】【韻會】【正韻】他結切，𠀤天入聲。【說文】黑金也。【書·禹貢】厥貢璆鐵銀鏤砮磬。【史記·貨殖傳】邯鄲郭縱以冶鐵成業，蜀卓氏之先趙人也。用冶鐵富魯人，曹邴氏亦然。【江淹·銅劒讚序】古以銅爲兵，至於秦時，攻爭紛亂，兵革互興，銅旣不克給，故以鐵足之。　又黃鐵，銅也。【書·呂𠛬·其罰百鍰傳】鍰，黃鐵也。【疏】古者金銀銅鐵，總號爲金，此傳言黃鐵，舜典傳言黃金，皆是今之銅也。古人贖罪，悉皆用銅，而傳或稱黃金，或言黃鐵，謂銅爲金爲鐵耳。　\n\r\n又【禮·月令】孟冬駕鐵驪。【註】鐵驪，色如鐵。【詩·秦風】駟鐵孔阜。【傳】鐵驪也。【疏】鐵者，言其黑色如鐵。◎按今集註作驖。　又地名。【春秋·哀二年】戰于鐵。【註】鐵，衞地，在戚城南。　又水名。【山海經】敝鐵之水出焉。　又獸名。【神異經】南方有獸，名曰齧鐵，大如水牛，色如漆，食鐵，飮水，其糞可作兵器，其利如鋼。　又書名。【前漢·藝文志】桓寬鹽鐵論六十篇。　又姓。【正字通】宋鐵南仲，明鐵鉉。\n\r\n又【廣韻】複姓。赫連勃勃，攺其支庶爲鐵伐氏，云庶朕宗族，剛銳如鐵，皆堪伐人。　\n\r\n又【集韻】徒結切，音耊。利鐵也。"}