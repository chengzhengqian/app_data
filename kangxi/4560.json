{"拼音": "yǔ", "部首": "囗", "笔画数": "11", "Unicode": "5709", "page": "219", "volume": "【丑集上】【囗字部】", "notes": "\n\n【唐韻】魚巨切【集韻】偶舉切【韻會】魚許切【正韻】偶許切，𠀤音語。【說文】本作𡇻。圉人，掌馬者。【周禮·夏官·校人】乗馬，一師四圉。【註】四匹爲乗，養馬爲圉，乗馬分爲四圉，則圉師一人掌之。\n\n又【圉師】掌敎圉人養馬。\n\n又【圉人】掌養馬芻牧之事，以役圉師。【註】役者，圉師使令焉。　\n\n又【爾雅·釋詁】垂也。【註】守圉在外垂也。【詩·大雅】多我覯痻，孔棘我圉。【左傳·隱十一年】亦聊以固我圉也。\n\n又【僖二十八年】不有行者，誰扞牧圉。　又月名。【爾雅·釋天】月在丁曰圉。　\n\n又【孟子】始舍之圉圉焉。【註】圉圉，困而未舒之貌。　又姓。【左傳·哀十六年】楚圉公陽穴宮負王，以如昭夫人之宮。　又圉門，周王城門。【周語】王自圉門入。　又圉陽，地名。【左傳·昭二十四年】楚王以舟師略吳疆，至圉陽而還。　又朱圉，山名。【書·禹貢】西傾朱圉。【前漢·地理志註】山在冀縣南梧中聚。　又邑名。【後漢·郡國志】圉屬豫州𨻰留郡。又洛陽有圉鄉。　又與圄同。詳前圄字註。　又與敔通。樂器。【詩·周頌】𪔛磬柷圉。【書·益稷】作柷敔。　\n\n又【諡法】威德剛武曰圉。　\n\n又【正韻】魚據切，音御。止也，捍也。【莊子·繕性篇】其來不可圉。【註】與禦同。【管子·大匡篇】吾參圍之，安能圉我。\n\n又【前漢·賈誼傳序】設建屏藩，以守强圉。吳楚合從，賴誼之慮。\n\n考證：〔【左傳·哀十六年】楚圉公陽穴宮負王，以入昭夫人之宮。〕　謹照原文入改如。〔【管子·大匡篇】吾參圉之〕　謹照原文圉改圍。"}