{"拼音": "zhēng", "部首": "竹", "笔画数": "12", "Unicode": "7B5D", "page": "887", "volume": "【未集上】【竹字部】", "notes": "\r\n\r\n【廣韻】側莖切【集韻】【韻會】甾莖切。【正韻】甾耕切，𠀤音爭。【說文】鼓絃竹身樂也。【通典】箏，秦聲也。【急就篇註】箏，瑟類，本十二絃，今則十三。【風俗通】箏，蒙恬所造。【集韻】秦俗薄惡，有父子爭瑟者，各入其半，當時名爲箏。【釋名】箏，施絃高急，箏箏然也。【傅元·箏賦序】上崇似天，下平似地，中空準六合，柱擬十二月，設之則四象在，鼓之則五音發。【史記·樂書】唐有軋箏。【註】以片竹潤其端，而軋之有聲。　又簷前鐵馬曰風箏。風動成音，自諧宮商。【元稹·連昌宮辭】鳥啄風箏碎珠玉。　又草名。【爾雅·釋草】傅，橫木。【註】一名結縷，俗謂之鼓箏草。"}