{"拼音": "chǎn,tān", "部首": "口", "笔画数": "15", "Unicode": "563D", "page": "207", "volume": "【丑集上】【口字部】", "notes": "\n\n【唐韻】【集韻】【韻會】他干切【正韻】他丹切，𠀤音灘。【說文】喘息也。【廣韻】馬喘。【詩·小雅】嘽嘽駱馬。【傳】嘽嘽，喘息之貌。【釋文】嘽，他丹反。　\n\n又【詩·小雅】戎車嘽嘽。【傳】嘽嘽，衆也。　\n\n又【說文】喜也。【詩·大雅】徒御嘽嘽。【傳】嘽嘽，喜樂也。【箋】車徒之行，嘽嘽安舒，言得禮也。　\n\n又【詩·大雅】王旅嘽嘽。【傳】嘽嘽然盛也。【箋】嘽嘽，閒暇有餘力之貌。【疏】嘽嘽，閒暇之貌。由軍盛所以嘽嘽然，故云盛也。　\n\n又【集韻】稱延切，音燀。嘽咺，迂緩貌。【列子·力命篇】墨杘，單至，嘽咺，𢢌懯四人相與遊于世。　\n\n又【揚子·方言】凡怒而噎噫，南楚江湘之閒謂之嘽咺。　\n\n又【集韻】湯何切，音他。嘽嘽，衆也。　又一曰嘽喛，泣貌。　\n\n又【集韻】黨旱切，音亶。慄也。　又儻旱切，音坦。嘽唌，聲舒緩也。【王褒·洞簫賦】嘽唌逸豫戒其失。　\n\n又【廣韻】昌善切【集韻】【韻會】【正韻】齒善切，𠀤音闡。【禮·樂記】其樂心感者，其聲嘽以緩。【註】嘽，寬綽貌。【集韻】或作單。　\n\n又【集韻】徒案切，音憚。嘽嘽，喜樂盛也。\n\n考證：〔【列子·力命篇】墨杘，單至，嘽咺，𢢌懯〕　謹照原文𢢌懯改𢢌懯。"}