{"拼音": "hé,hú,gāi", "部首": "木", "笔画数": "10", "Unicode": "6838", "page": "524", "volume": "【辰集中】【木字部】", "notes": "\n\n〔古文〕𣝗【唐韻】【集韻】【韻會】𠀤下革切，音覈。果中核也。【爾雅·釋木】桃李醜核。【禮·曲禮】賜果于君前，其有核者懷其核。\n\n又【玉藻】食棗、桃、李，弗致于核。　又籩實曰核，豆實曰殽。【詩·小雅】殽核維旅。傳核，加籩也。箋桃梅之屬。　又通覈。【周禮·地官·大司徒】三曰丘陵，其植物宜覈物。【註】覈，李梅之屬。　又剋核。【莊子·人閒世】剋核太甚，則必有不肖之心應之。　又綜核。【前漢·宣帝紀】綜核名實。　又肴覈，與殽核同。【班固·典引】斟酌道德之淵源，肴覈仁義之林藪。　\n\n又【正韻】胡德切，音劾。義同。　\n\n又【集韻】【正韻】𠀤胡骨切，䰟入聲。果核也。　\n\n又【說文】古哀切【集韻】柯開切，𠀤音陔。【說文】蠻夷以木皮爲篋，狀如籢尊。　\n\n又【集韻】【正韻】𠀤居諧切，音皆。義同。　又根核也。　又口漑切，音慨。檐也。　又戸代切，音㤥。義同。\n\n考證：〔【詩·小雅】殽核維旅，【申傳】非穀實而食之曰殽核。〕　謹按鄭箋非穀而食之曰殽，無核字。今改傳核，加籩也。箋桃梅之屬。"}