{"拼音": "táng", "部首": "土", "笔画数": "11", "Unicode": "5802", "page": "231", "volume": "【丑集中】【土字部】", "notes": "\n\n〔古文〕坣㙶【唐韻】【廣韻】【集韻】【韻會】【正韻】𠀤徒郞切，音唐。【說文】殿也。正寢曰堂。【釋名】高顯貌。【演義】當也，謂當正向陽之宇也。【詩·豳風】躋彼公堂。　又明堂，王者朝諸侯之宮。【禮·明堂位】明堂也者，明諸侯之尊𤰞也。【前漢·郊祀志】武帝元封元年，濟南人公玉帶上黃帝時明堂圖。　又堂室。【爾雅·釋宮】古者有堂，自半巳前虛之，謂之堂，半巳後實之，謂之室。　又官署。【漢官儀】黃門有畫堂之署，中書省玉堂。【揚雄·解嘲】歷金門，上玉堂。今翰林院亦曰玉堂。【唐書·百官志】初三省議事于門下之政事堂，其後裴炎遷于中書省。　又戸部有考堂，天下歲會計處。　\n\n又【吳郡國志】郡太守堂，乃春申君子假君之故宅。數失火，以雌黃塗之乃止，故郡治曰黃堂。【呂氏春秋】宓子賤鳴琴而單父治，故縣治曰琴堂。　又堂堂，盛也，正也。【論語】堂堂乎張也。【淮南子·兵略訓】堂堂之陣　又衆笑曰哄堂。【因話錄】御史有臺院、殿院、察院，一人知雜事，名雜端。公堂會食皆絕笑，左右不可忍，雜端笑而三堂皆笑，遂謂哄堂。　又佛堂曰鴈堂。【釋氏要覽】毗舍離爲佛作堂，形如鴈字，因名。　文巫祭。【周禮·春官】男巫冬堂，贈無方無算。【註】冬歲之窮，設祭于堂，贈送萬鬼也。　又地名。【詩·鄘風】望楚與堂。【註】楚，楚丘。堂，丘之旁邑。　又山之寬平處曰堂。【詩·秦風】終南何有，有紀有堂。　又姓。【韓詩外傳】堂衣若扣孔子之門。又複姓。漢儒高堂生，唐貞觀詔從祀。　又叶徒紅切，音同。【屈原·九歌】魚鱗屋兮龍堂，紫貝闕兮珠宮。"}