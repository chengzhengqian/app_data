{"拼音": "rǔ", "部首": "乙", "笔画数": "8", "Unicode": "4E73", "page": "84", "volume": "【子集上】【乙字部】", "notes": "\n\n【唐韻】而主切【集韻】【韻會】蘂主切，𠀤音擩。【廣韻】柔也。　又湩也。【白虎通】文王四乳，是謂至仁。\n\n又【禮·月令·註】燕以施生時來巢人堂宇孚乳。　又天乳，星名。在氐宿北。【列星圖】天乳明，則甘露降。　又馬乳，蒲萄子別名。【本草圖經】子似馬乳。　又石鐘乳。【桂海虞衡志】桂林宜融山洞穴中，凡石脈涌處爲乳牀，融結下垂，其端輕薄中空，水乳且滴且凝，紋如蟬翼者勝。　又竹乳。【開寶本草】竹乳者，其山洞徧生小竹，以竹津相滋，乳如竹狀，其性平。　又鐘四帶有乳。【周禮·冬官考工記註】篆閒之枚也。聲之震動在此，以其乳可數，故曰枚。　\n\n又【溪蠻叢笑】麻陽有銅鼓，江水中掘得，如大鐘，長筩三十六，乳重百餘觔。　\n\n又【韻補】叶如又切，柔去聲。【易林】胎卵胞乳，長大成就，君子萬年，動有福佑。　【說文】从孚从乙。乙者𤣥鳥。人及鳥生子曰乳，獸曰產。◎按《荀子·榮辱篇》乳彘觸虎，乳狗不遠遊，則獸亦稱乳矣。"}