{"拼音": "zhǐ,dǐ", "部首": "厂", "笔画数": "7", "Unicode": "538E", "page": "160", "volume": "【子集下】【厂字部】", "notes": "\n\n【唐韻】諸市切【集韻】【韻會】軫視切【正韻】諸氏切，𠀤音指。【說文】柔石也。从厂，氐聲。【徐曰】可以爲礪。【前漢·梅福傳】爵祿，天下之厎石。【蕭望之傳】厎厲鋒鍔。【註】師古曰：厎，柔石。厲，卓石。\n\n又【說文】致也。【書·旅獒】西旅厎貢厥獒。又定也。【書·臯陶謨】朕言惠可厎行。\n\n又【說文】厎，或从石作砥。【詩·小雅】周道如砥。\n\n又【韻會】通作底。《孟子》引《詩》：周道如底。又或作耆。【詩·周頌】耆定爾功。【註】致也。音指。與厎同。\n\n又【集韻】都黎切，音低。至也。又陟利切，音致。致也。【書·禹貢】震澤厎定。又丁計切，音帝。義同。\n\n又【正韻】旨而切，音支。【前漢·梅福傳】註：師古曰，厎細石也，音之履反，又音秪。\n\n考證：〔【前漢·梅福傳】爵祿，天下之厎石。。【註】師古曰，有平去二音。〕　謹按所引與上文重複，且師古註亦無有平去二音之語。謹照原文改爲前漢梅福傳註師古曰，厎細石也，音之履反，又音秪。"}