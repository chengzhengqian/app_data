{"拼音": "qiú", "部首": "口", "笔画数": "5", "Unicode": "53F4", "page": "173", "volume": "【丑集上】【口字部】", "notes": "\n\n【唐韻】巨鳩切【集韻】【韻會】【正韻】渠尤切，𠀤音求。【說文】高氣也。　又叴猶，縣名。【前漢·地理志】臨淮郡叴猶縣。【正字通】漢叴猶，今之泗州。　又叴由，狄國。【戰國策】智伯欲伐叴由，遺之大鐘，載以廣車，因隨入以兵。【註】括地志云：幷州孟縣外城，俗名仇由。史記樗里子傳作仇猶，韓非子作仇繇，吕覽作𠘯繇。【正字通】今太原府孟縣有仇猶城，卽此。　又三隅矛曰叴。【詩·秦風】叴矛鋈錞。【正韻】詩厹矛，下从厶，與叴不同。監本叴字云三隅矛，誤。○按《廣韻》《集韻》俱云：叴、厹同。《正韻》强分爲二，泥。又𠫗、禸，同。"}