{"拼音": "yì", "部首": "人", "笔画数": "3", "Unicode": "4EBF", "page": "118", "volume": "【子集中】【人字部】", "notes": "\n\n【廣韻】於力切【集韻】【韻會】乙力切，𠀤音臆。數名，十萬曰億。一說億數不定。【禮·內則·降德于衆兆民疏】算法，億之數有大小二法。小數以十爲等，十萬爲億，十億爲兆也。大數以萬爲等，萬至萬，是萬萬爲億也。　又安也。【左傳·昭二十一年】伶州鳩曰：心億則樂。\n\n又【三十年】盍姑億吾鬼神。　又料度也。【左傳·襄二十五年】不可億逞。【論語】億則屢中。　又供億，謂供其匱乏，使之安也。【左傳·隱十一年】寡人惟是一二父兄，不能供億。　\n\n又【吳幼淸云】億，賭錢也。以意猜度，如漢人射覆之類，故曰億。　又與臆通。【前漢·平都侯相𥓓】餘悲憑億。\n\n考證：〔【左傳·襄二十五年】不可以億逞。〕　謹照原文省以字。 〔【左傳·隱十一年】寡君惟是一二父兄，不能供億。〕　謹照原文寡君改寡人。"}