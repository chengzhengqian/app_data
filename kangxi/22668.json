{"拼音": "miǎo,miào", "部首": "目", "笔画数": "9", "Unicode": "7707", "page": "802", "volume": "【午集中】【目字部】", "notes": "\r\n\r\n【唐韻】亡沼切【集韻】【韻會】【正韻】弭沼切，𠀤音藐。【說文】一目小也。【釋名】目匡陷急曰眇。眇，小也。【正韻】偏盲也。【易·履卦】眇能視。【穀梁傳·成元年】晉郤克眇。　\n\r\n又【正韻】微也，細也，末也。【前漢·昭帝詔】朕以眇身護保宗廟。　\n\r\n又【博雅】遠也。【莊子·庚桑楚】藏其身也，不厭深眇而已矣。　\n\r\n又【增韻】盡也。【荀子·王制篇】王者仁眇天下，義眇天下，威眇天下。　又細視也。【前漢·班固答賔戲】離婁眇目於毫分。　又杳眇，遠視貌。【史記·司馬相如傳】俛杳眇而無見。　\n\r\n又【集韻】【正韻】𠀤彌笑切，音妙。【類篇】成也。【易·繫辭】眇萬物而爲言。王肅說。今本作妙。　\n\r\n又【集韻】眇然，微細貌。　又幼眇，精微也。【前漢·元帝贊】窮極幼眇。【註】師古讀要妙。　又要眇，好貌。【楚辭·九歌】美要眇兮宜修。"}