{"拼音": "mǎ", "部首": "馬", "笔画数": "10", "Unicode": "99AC", "page": "1433", "volume": "【亥集上】【馬字部】", "notes": "\r\n\r\n〔古文〕𢒠𩡬𢒗【唐韻】【正韻】莫下切【集韻】【韻會】母下切，𠀤麻上聲。【說文】怒也，武也。象馬頭髦尾四足之形。【玉篇】黃帝臣相乗馬。馬，武獸也，怒也。【正韻】乗畜。生於午，稟火氣。火不能生木，故馬有肝無膽。膽，木之精氣也。木臓不足，故食其肝者死。【易·說卦傳】乾爲馬。【疏】乾象天，天行健，故爲馬。【春秋·說題辭】地精爲馬。【春秋·考异記】地生月精爲馬。月數十二，故馬十二月而生。【周禮·夏官·馬質】掌質馬，馬量三物，一曰戎馬二曰田馬三曰駑馬，皆有物賈。又《校人》掌王馬，辨六馬之屬。凡大祭祀，朝觐，會同，毛馬而頒之。凡軍事，物馬而頒之。註：毛馬齊其色。物馬齊其力。\n\r\n又【趣馬】掌贊正良馬。\n\r\n又【巫馬】掌養疾馬而乗治之，相醫而藥攻馬疾。\n\r\n又【廋人】掌十二閑之政敎以阜馬。【圉人】掌芻牧以役圉師。　又司馬，官名。【周禮·夏官·大司馬註】謂總武事也。\n\r\n又【淸夜錄】漢制，卿駟馬右騑。【前漢·東方朔傳】太守，駟馬駕車，一馬行春。【衞宏·輿服志】諸侯四馬，駙以一馬。【南史·柳元策傳】兄弟五人，𠀤爲太守。時人語曰：柳氏門庭，五馬逶迤。【正字通】故今太守稱五馬大夫。　又田野浮氣曰野馬。【莊子·逍遙遊】野馬也，塵埃也，生物之以息相吹也。【註】日光也。一曰遊絲水氣。　又陽馬。【何晏·景福殿賦】承以陽馬，接以圓方。【註】陽馬，屋四角引出承短椽者，連接或圓或方也。　又投壺勝算曰馬。【禮·投壺】爲勝者立馬，一馬從二馬，三馬旣立，請慶多馬。【註】立馬者，取算以爲馬，表其勝之數也。謂算爲馬者，馬爲威武之用，投壺及射，皆以習武也。　\n\r\n又【字彙補】打馬，彈碁類也。朱李易安有打馬圖。　又地名。馬陘，齊邑。馬陵，鄭地。𠀤見【左傳】。　又天馬，獸名。有翼能飛。　又竈馬，蟲名。【酉陽雜俎】狀似促織，好穴竈旁。今俗呼竈雞。　又馬勃，草名。【正字通】生濕地腐木上，一名馬疕。韓愈所云牛溲馬勃，兼收𠀤蓄是也。　又海馬，魚名。牙骨堅瑩，文理細如絲，可制爲器。　又姓。【姓苑】本伯益之後，趙奢封馬服君，遂氏焉。又司馬、巫馬、乗馬，皆複姓。【前漢·溝洫志】諫大夫乗馬延年。【孟康曰】乗馬，姓也。\n\r\n又【風俗通】有白馬氏。　又馬流。【兪益期曰】馬援立銅柱，岸北有遺兵，居壽冷岸，南對銅柱，悉姓馬，號曰馬流。【方隅勝略】謂馬人散處南海，謂之馬流。【韓愈詩】衙時龍戸集，上日馬人來。【註】卽馬流也。一作馬留。　又門名。【前漢·項籍傳註】宮垣內兵衞所在，四面皆有司馬，以主事，故總稱司馬門。\n\r\n又【公孫弘傳註】武帝時，相馬者東門京作銅馬法，立於魯般門外，更名金馬門。　又亭名。謝靈運爲永嘉太守，以五馬自隨，立五馬亭。　\n\r\n又【集韻】滿補切，音姥。義同。　【前漢·石慶傳】馬字與尾當五。【師古曰】馬字，下曲者尾，幷四點爲足，凡五。\n\r\n考證：〔【周禮·夏官·校人】掌王馬，辨六馬之屬。\n\r\n又【趣馬】掌贊正良馬。\n\r\n又【巫馬】掌養疾馬而乗治之，相醫而藥攻馬疾。\n\r\n又【馬質】掌質馬，馬量三物。一曰戎馬，二曰田馬，三曰駑馬。皆有物賈。\n\r\n又【廋人】掌十二閑之政敎以阜馬。【圉人】掌芻牧以役圉師。凡太祭祀，朝覲，會同，毛馬而頒之。凡軍事，物馬而頒之。【註】毛馬，齊其色。物馬，齊其力。〕　謹照原文次序改為：周禮夏官馬質掌質馬，馬量三物，一曰戎馬二曰田馬三曰駑馬，皆有物賈。又校人掌王馬，辨六馬之屬。凡大祭祀，朝觐，會同，毛馬而頒之。凡軍事，物馬而頒之。註毛馬齊其色。物馬齊其力。\n\r\n又【趣馬】掌贊正良馬。\n\r\n又【巫馬】掌養疾馬而乗治之，相醫而藥攻馬疾。\n\r\n又【廋人】掌十二閑之政敎以阜馬。【圉人】掌芻牧以役圉師。〔【姓苑】本伯益之後，超奢封馬服君，遂氏焉。〕　謹照原文超奢改趙奢。原版已改。"}