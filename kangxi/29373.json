{"拼音": "yīng", "部首": "肉", "笔画数": "17", "Unicode": "81BA", "page": "995", "volume": "【未集下】【肉字部】", "notes": "\r\n\r\n〔古文〕𦢻【唐韻】【集韻】【韻會】𠀤於陵切，音應。【說文】胷也。【史記·趙世家】大膺，大胷，修下而馮。　\n\r\n又【爾雅·釋言】親也。【禮·少儀】執箕膺擖。【註】膺，親也。　\n\r\n又【正韻】當也。【書·武成】誕膺天命，以撫方夏。【傳】膺，當也。　又受也。【楚辭·天問】撰體協脅。鹿何膺之。【註】膺，受也。　\n\r\n又【韻會】馬帶也。【詩·秦風】虎韔鏤膺。【傳】膺，馬帶也。\n\r\n又【大雅】鉤膺濯濯。【傳】鉤膺，樊纓也。　\n\r\n又【增韻】擊也。　\n\r\n又【集韻】於證切，英去聲。胷也。【禮·中庸】得一善，則拳拳服膺，而弗失之矣。【釋文】徐邈讀。　\n\r\n又【釋名】膺，壅也。氣所壅塞也。【正字通】黃庭經，舌下𤣥膺生死岸。陶弘景讀壅。"}