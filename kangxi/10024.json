{"拼音": "tún,zhūn", "部首": "心", "笔画数": "7", "Unicode": "5FF3", "page": "378", "volume": "【卯集上】【心字部】", "notes": "\n\n【廣韻】【集韻】【韻會】徒渾切【正韻】徒孫切，𠀤音屯。【玉篇】悶也，亂也，憂也。【屈原·離騷】忳鬰邑余侘傺兮。【朱註】忳，憂貌。　\n\n又【集韻】朱倫切，音肫。本作諄。或作忳。忳忳，誨人不倦也。　\n\n又【集韻】【正韻】𠀤殊倫切，音純。本作憌。或作忳。人名。後漢有王忳。　\n\n又【集韻】【類篇】𠀤杜本切，音盾。愚也。　又都困切，音頓。或作沌。【老子·道德經】我愚人之心也哉，忳忳兮。　\n\n又【集韻】徒困切，音鈍。忳愻，意不樂也。◎按肫與忳通。凡字書所引，通義甚多，《正字通》所引亦多，而獨于忳肫二字不許其通，是自相矛盾也。凡正字通辨駁太過類此。"}