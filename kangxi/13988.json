{"拼音": "cháo,zhāo,zhū", "部首": "月", "笔画数": "12", "Unicode": "671D", "page": "506", "volume": "【辰集上】【月字部】", "notes": "\n\n〔古文〕晁【唐韻】【廣韻】【集韻】【類篇】【韻會】𠀤陟遙切，音昭。【說文】旦也。从倝舟聲。【爾雅·釋詁】朝，早也。【詩·鄘風】崇朝其雨。【傳】崇，終也。從旦至食時爲終朝。　又朝鮮，國名。　又姓。【姓氏急就篇】朝氏，蔡大夫朝吳聲子之後。唐日本人朝衡。漢鼂錯，亦作朝。　\n\n又【廣韻】直遙切【集韻】【韻會】【正韻】馳遙切，𠀤音潮。【爾雅·釋言】陪朝也。【註】臣見君曰朝。【書·舜典】羣后四朝。【周禮·春官·大宗伯】春見曰朝。【註】朝，猶早也。欲其來之早。【禮·曲禮】天子當宁而立，諸公東面，諸侯西面，曰朝。【疏】凡天子三朝：其一在路門內，謂之燕朝。其二是路門外之朝，謂之治朝。其三是臯門之內，庫門之外，謂之外朝。\n\n又【王制】天子無事，與諸侯相見曰朝。　又同類往見亦曰朝。【史記·司馬相如傳】臨邛令謬爲恭敬，日往朝相如。　又郡守聽事亦曰朝。【後漢·劉寵傳】山谷鄙生，未嘗識郡朝。　\n\n又【集韻】追輸切，音株。朝那，縣名。　\n\n又【韻補】叶陳如切。【急就章】向夷吾竺諫朝。【易林】赤帝懸車，廢職不朝。叔帶之災，居於氾廬。　又叶蚩於切。【王逸·九思】望舊邦兮路逶隨，憂心悄兮心勤渠。魂煢煢兮不遑寐，目眇眇兮寤終朝。　又叶張流切。【韓愈·祭𥡆員外文】罔有疑忌，惟其嬉遊。草木之春，鳥鳴之朝。　又叶株遇切。【前漢·敘傳】賈生矯矯，弱冠登朝。遭文叡聖，屢抗其疏。　又叶直照切。【陸雲·夏府君誄】旣𥡆其績，英風彌邵。天子有命，曾是在朝。頻繁帷幄，祇承皇耀。　又叶直祐切。【韋孟·在鄒詩】微微小子，旣耇且陋。豈不牽位，穢我王朝。"}