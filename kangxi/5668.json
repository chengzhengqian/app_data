{"拼音": "qì,qiè,xiè", "部首": "大", "笔画数": "9", "Unicode": "5951", "page": "251", "volume": "【丑集下】【大字部】", "notes": "\n\n【廣韻】苦計切【集韻】【韻會】詰計切【正韻】去計切，𠀤音栔。約也。【易·繫辭】上古結繩而治，後世聖人易之以書契。【禮·曲禮】獻粟者執右契。【註】兩書一契，同而別之。　又合也。【周禮·天官】宰夫掌官契以治藏。【前漢·高帝紀】帝與功臣，剖符作誓，丹書鐵契。【唐書·𤣥宗紀】木契銅魚起兵。　又神合也。【神仙傳】魏伯陽作參同契二卷。　又憂苦也。【詩·小雅】契契寤歎。　又灼龜具。【詩·大雅】爰契我龜。【註】契，所以然火而灼之者也。　又怯也。【周禮·冬官考工記·輈人】馬不契需。【註】契，怯。需，懦也。　又姓。見【姓苑】。　\n\n又【廣韻】【集韻】【韻會】私列切【正韻】先結切。𠀤同𥜽，高辛氏子，舜五臣之一，商之祖也。【書·舜典】帝曰：契，汝作司徒。別作偰𥜽。　\n\n又【廣韻】苦結切【集韻】【韻會】【正韻】詰結切。𠀤同挈，勤苦也。【詩·邶風】死生契闊。　又疎闊也。【前漢·范丹傳】行路急卒，非𨻰契闊之所。　又刻也。【呂覽】契舟求劒。與鍥通。　又絕也，缺也。【司馬相如·封禪文】陛下謙讓而弗發，契三神之歡。【註】三神，上帝，泰山，梁父。【前漢·毋將隆傳】契國威器。　\n\n又【集韻】欺訖切，音乞。契丹，國號。宋爲南朝，契丹北朝，後攺號遼。　又訖黠切，音拮。戲也。　又叶似入切，音習。【禰衡顏子𥓓】知微知章，聞一覺十用舍行藏，與聖合契。从丯从刀从大。俗作契，非。"}