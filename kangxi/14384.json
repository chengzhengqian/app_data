{"拼音": "tóng", "部首": "木", "笔画数": "10", "Unicode": "6850", "page": "525", "volume": "【辰集中】【木字部】", "notes": "\n\n【唐韻】【正韻】徒紅切【集韻】【韻會】徒東切，𠀤音同。【說文】桐，榮也。【爾雅·釋木】榮，桐木。【書·禹貢】嶧陽孤桐。【傳】嶧山特生之桐，中琴瑟。【詩·鄘風】椅桐梓漆，爰伐琴瑟。【草木疏】分靑、白、赤三種。【陳翥桐譜】列六種：紫桐、白桐、膏桐、刺桐、赬桐、梧桐。　\n\n又【禮·月令】季春之月，桐始華。　\n\n又【遁甲書】梧桐可知月正閏歲。生十二葉，每邊六，葉從下數，一葉爲一月，有閏則十三葉。視葉小處，則知閏何月。立秋之日至期，一葉先墜。　\n\n又【博雅】桐，痛也。【儀禮·喪服志】母喪，削杖桐也。　又空桐，北荒地名。【爾雅·釋地】南戴日爲丹穴，北戴斗極爲空桐。　又桐過，邑名。【前漢·地理志】屬定襄郡。又姓。【姓苑】桐君著《藥錄》。　\n\n又【集韻】【類篇】【韻會】他東切【正韻】佗紅切，𠀤音通。【類篇】輕脫貌。【前漢·武帝五子傳】無桐好逸。　\n\n又【漢·安世房中歌】桐生茂豫。【顏師古曰】桐讀爲通，言草木通達而生也。　\n\n又【類篇】杜孔切，音動。【莊子·讓王】自投桐水。桐一作椆，司馬本作洞。　又叶徒黃切，音唐。【史記·龜筴傳】邦福重寶，聞於旁鄕。殺牛取革，被鄭之桐。\n\n考證：〔【禮·月令】仲春之月，桐始華。〕　謹照原文仲改季。"}