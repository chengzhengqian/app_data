{"拼音": "jiāo", "部首": "邑", "笔画数": "8", "Unicode": "90CA", "page": "1271", "volume": "【酉集下】【邑字部】", "notes": "\r\n\r\n【唐韻】古肴切【集韻】【韻會】【正韻】居肴切，𠀤音交。【說文】距國百里爲郊。【爾雅·釋地】邑外謂之郊。【周禮·地官·載師】近郊、遠郊。【註】五十里爲近郊，百里爲遠郊。【書·費誓】魯人三郊、三遂。【註】國外曰郊，郊外曰遂。天子六軍，則六鄕、六遂。大國三軍，故魯三郊、三遂也。　又祭名。冬至祀天于南郊，夏至祀地于北郊，故謂祀天地爲郊。　又地名。【左傳·文三年】秦伯伐晉，取王官及郊。【註】晉地。　又叶姑刀切，音高。【詩·衞風】碩人敖敖，說于農郊。《集傳》叶音高。\n\r\n考證：〔【詩·衞風】碩人敖敖，說于農郊。【註】讀若高。〕　謹照原文註讀若高改集傳叶音高。"}