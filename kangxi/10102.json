{"拼音": "tài", "部首": "心", "笔画数": "8", "Unicode": "6001", "page": "398", "volume": "【卯集上】【心字部】", "notes": "\n\n【唐韻】【集韻】【韻會】𠀤他代切，音貸。【說文】意也。从心从能。【徐鍇曰】心能其事，然後有態度也。或从人作㑷。　\n\n又【集韻】乃代切，音耐。義同。　又叶徒故切，音度。【司馬相如·子虛賦】觀壯士之暴怒，與猛獸之恐懼。徼𠫷受詘，殫覩衆物之變態。　又叶他計切，音替。【戰國策】科條旣備，民多僞態。【楚辭·九章】懲於羹者而吹𩐒兮，何不變此志也。欲釋階而登天兮。猶有曩之態也。　又叶他禮切，音體。【司馬相如·封禪書】白質黑章，其義可喜。旼旼穆穆，君子之態。　又叶土宜切，音梯。【屈原·離騷】忳鬰悒余侘傺兮，吾獨窮困乎此時也。寧溘死以流亡兮，余不忍爲此態也。"}