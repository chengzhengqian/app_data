{"拼音": "jiāo,jiǎo", "部首": "矢", "笔画数": "17", "Unicode": "77EF", "page": "825", "volume": "【午集中】【矢字部】", "notes": "\r\n\r\n【唐韻】居夭切【集韻】【韻會】舉夭切，𠀤驕上聲。【說文】揉箭箝也。【搏雅】直也。【禮·部韻略】揉曲爲矯。【易·說卦】坎爲矯輮。【疏】使曲者直爲矯，使直者曲爲輮。【史記·平津侯傳】矯矢累弦。【註】正曲使直也。【前漢·成帝詔】民彌惰怠，將何以矯之。【註】矯，正也。【劉勰·新論】搒檠者，矯不正也。　\n\r\n又【玉篇】詐也，擅也。【類篇】妄也。【字彙】託也。通作撟。【書·呂𠛬】奪攘矯虔。【前漢·高帝詔】作撟虔。【註】稱詐爲矯，强取爲虔。【左傳·昭二十六年】矯誣先王。【史記·汲黯傳】矯制持節，發河南倉廩，以振貧民。【前漢·高帝紀】羽矯殺卿子冠軍。【註】托懷王命而殺之也。【大戴禮】非其事而居之，矯也。　\n\r\n又【爾雅·釋訓】矯矯，勇也。【博雅】武也。【詩·魯頌】矯矯虎臣。【周頌】作蹻蹻。【註】武貌。　又强也。【禮·中庸】强哉矯。【荀子·臣道篇】作撟然剛折。【註】强貌。　\n\r\n又【類篇】舉也。【陶潛·歸去來辭】時矯首而遐觀。【揚雄·甘泉賦】作撟首。　\n\r\n又【博雅】飛也。【孫綽·遊天台山賦】整輕翮而思矯。【揚子·方言】作䎗。　又姓。【風俗通】晉大夫矯父之後，前漢右將軍矯望，後漢逸民矯愼。矯，一作蟜。　\n\r\n又【韻會】嬌廟切，驕去聲。與撟同。又詐也。又强亢貌。又高舉貌。本【毛氏韻增】。　\n\r\n又【集韻】【韻會】𠀤居妖切，音驕。矢躍出也。【神異東荒經】東王公與玉女投壷，每投千二百矢矯。　又矯矯，高舉貌。【前漢·敘傳】賈生矯矯，弱冠登朝。【師古曰】合韻音驕。　\n\r\n又【字彙補】其嬌切，音橋。亦姓也。【史記·仲尼弟子傳】江東人矯子庸疵。【註】矯，音橋。師古云：矯疵，字子庸。　與撟蹻蟜𠀤通。【正韻】作同橋，非。"}