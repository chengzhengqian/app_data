{"拼音": "yè", "部首": "木", "笔画数": "5", "Unicode": "4E1A", "page": "541", "volume": "【辰集中】【木字部】", "notes": "\n\n〔古文〕𤑽𤎸【唐韻】魚怯切【集韻】逆怯切，𠀤音鄴。【說文】業，大板也，所以飾懸鐘鼓。【詩·大雅】虡業維樅。【疏】植鐘磐之木，植者名爲虡，橫牽者爲栒，栒上加大版爲之飾爲業。刻板捷業如鋸齒，故曰業。　又功業。【易·繫辭】富有之謂大業。　又事業。【易·坤卦】暢於四支，發於事業。　又基業。【孟子】創業垂統。　又學業。【禮·曲禮】所習必有業。　又世業。【左傳·昭元年】子產曰：臺駘能業其官。　\n\n又【爾雅·釋訓】業業，危也。【書·臯陶謨】兢兢業業，一日二日萬幾。　又壯也。【詩·小雅】四牡業業，又凡所攻治者曰業，事物已爲而未成亦曰業。【孟子】有業履於牖上。　又已然曰業。【前漢·吳王濞傳】高祖召濞相之，悔業已拜。　又藝業。【史記·貨殖傳】田農，拙業也，賣漿，小業也。　又建業，地名。【吳志】權改秣陵爲建業。　又姓。【姓苑】有業氏。　\n\n又【集韻】逆及切，音岌。亦壯也。　\n\n又【集韻】玉盍切。亦危也。　又叶宜戟切，音逆。【鶡冠子·泰鴻篇】兩治四致，閒以止息。歸時離氣，以成萬業。　又叶逆約切，音虐。【前漢·藝文志述】伏羲畫卦，書契後作。虞夏商周，孔纂其業。○按《說文》从莘从巾。巾象版，不从木，收莘部，今誤入。"}