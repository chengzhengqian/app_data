{"拼音": "zhōng", "部首": "心", "笔画数": "8", "Unicode": "5FE0", "page": "377", "volume": "【卯集上】【心字部】", "notes": "\n\n【唐韻】陟弓切【集韻】【韻會】【正韻】陟隆切，𠀤音中。【說文】敬也。【玉篇】直也。【增韻】內盡其心，而不欺也。【周禮·大司徒】一曰六德，知，仁，聖，義，忠，和。【疏】中心曰忠。中下从心，謂言出于心，皆有忠實也。　\n\n又【六書精蘊】竭誠也。【書·伊訓】爲下克忠。【傳】事上竭誠也。　又不貳也。【詩·邶風·北風箋】詩人事君無二志，勤身以事君，忠也。　\n\n又【廣韻】無私也。【左傳·成九年】無私，忠也。【後漢·任延傳】延曰：私臣不忠，忠臣不私。　又厚也。【周語】忠非親禮。【註】厚也。　\n\n又【諡法】危身奉上，險不辭難曰忠。　又州名。古巴東郡，唐置忠州。　又淵名。【山海經】忠極之淵。　又叶陟良切，音張。【漢溧陽長潘乾𥓓】彬文烈武，扶弱抑强。龕刈骾雄，流惡顯忠。\n\n考證：〔【周禮·地官】一曰六德，智，仁，聖，義，忠，和。【鄭疏】中心曰忠。〕　謹按疏非鄭氏所作，謹照原書地官改大司徒。省鄭字。"}