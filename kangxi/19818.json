{"拼音": "fèi", "部首": "犬", "笔画数": "8", "Unicode": "72D2", "page": "709", "volume": "【巳集下】【犬字部】", "notes": "\n\n【廣韻】扶沸切【集韻】【韻會】父沸切，𠀤音翡。【爾雅·釋獸】狒狒如人，被髮，迅走，食人。【註】梟羊也。山海經曰：其狀如人，而長脣黑身，有毛，反踵，見人則笑。交廣及南康郡山中亦有此物，大者長丈許，俗謂之曰山都。【疏】山海經謂之梟羊，又謂之贑。周書王會云：北方謂之吐嘍。【郭璞·梟羊讚】狒狒，怪獸，被髮操竹。獲人則笑，脣蔽其目。終亦號咷，反爲我戮。【廣韻】本作𦦷。或作𤲳。【集韻】本作𥝋。或作𥜿𦦻𤲳𥝃。"}