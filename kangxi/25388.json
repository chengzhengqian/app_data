{"拼音": "cè", "部首": "竹", "笔画数": "12", "Unicode": "7B56", "page": "883", "volume": "【未集上】【竹字部】", "notes": "\r\n\r\n【廣韻】楚革切【集韻】【韻會】測革切【正韻】恥格切，𠀤音𠕁。【儀禮註】策，𥳑也。【蔡邕·獨斷】策者，𥳑也。其制長二尺，短者半之，其次一長一短，兩編下附單執一札，謂之爲𥳑。連編諸𥳑，乃名爲策。凡書，字有多有少，一行可盡者書之于𥳑，數行可盡者書之于方，方所不容者乃書于策。【禮·曲禮】先生書策，琴瑟在前，坐而遷之，戒勿越。【通攷】漢制，取士作𥳑策難問，試者投射答之，謂之射策。若錄政化得失顯問，謂之對策。　又策書。【釋名】策書敎令于上，所以驅策諸下也。【左傳·僖二十八年】王命尹氏及王子虎、內史叔興父，策命晉侯爲侯伯。　又籌也，謀也。【史記·袁盎傳】盎雖家居，景帝時時使人問籌策。　又蓍也。【史記·封禪書】黃帝得寶鼎神策，於是迎日推策。【註】策，神蓍也。黃帝得蓍，因以推算曆數，逆知節氣與日辰之將來也。　又竹名。【左思·吳都賦】策簩有叢。【吳筠·竹賦】爾其衆彙非一，則有策簩筋曼。　又馬箠。【禮·曲禮】君車將駕，則僕執策立于馬前。【左傳·文十三年】晉士會行，繞朝贈之以策。【註】策，馬撾。　又策馬曰策。【左傳·哀十一年】淸之戰，孟之側後入以爲殿，抽矢策其馬。　又天策，星名。【左傳·僖五年】童謠云：鶉之賁賁，天策焞焞。【註】天策，傅說星。　又金策，錫杖也，見【詩韻輯略】。　又小也。【揚子·方言】木細謂之杪，燕之北鄙，朝鮮洌水之閒謂之策。　又策策，落葉聲。【韓愈詩】秋風一披拂，策策鳴不已。　又警策。【陸機·文賦】立片言以居要，乃一篇之警策。【註】馬因策而行疾，喩文資片語而理明。以一言入衆辭中，若策之警馬也。　又刺也。【揚子·方言】凡草木刺人，北燕、朝鮮之閒謂之策。　又姓。明有策敏、策𥳑。　\n\r\n又【集韻】一曰小箕。　【篇海】亦作筴、𠕁。俗作䇿、筞，誤。"}