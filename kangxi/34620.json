{"拼音": "shè", "部首": "言", "笔画数": "6", "Unicode": "8BBE", "page": "1151", "volume": "【酉集上】【言字部】", "notes": "\r\n\r\n【唐韻】識列切【集韻】【韻會】【正韻】式列切，𠀤扇入聲。【說文】施𨻰也。从言从殳。殳，使人也。【徐曰】殳，所以驅遣使人也。會意。【博雅】合也。【玉篇】置也。【易·繫辭】聖人設卦以觀象。【疏】是施設其卦，有此諸象也。【詩·小雅】設此旐矣。【註】𨻰也。【禮·經解】規矩誠設，不可欺以方圜。【註】謂彈畫也。【疏】謂置設。　\n\r\n又【韻會】立也。【前漢·文帝紀】高帝設之，以撫四海。【註】置立也。謂立此法也。　又大也。【周禮·冬官考工記】桃氏爲劒，中其莖，設其後。【疏】設，大也。謂從中以却稍大之後，大則于把易制也。　又假借之辭。【戰國策】今先生設爲不宦。【註】設者，虛假之辭。【前漢·趙廣漢傳】鉤距者，設欲知馬賈，則先問狗。　又突厥別部典兵者曰設。【唐書·李子和傳】突厥署子和爲屋利設。【註】屋利者，一設之號也。　\n\r\n又【韻會】唐制，諸郡燕犒將吏謂之旬設，今㕔事謂設㕔，公厨曰設厨。　又姓，見【姓苑】。　又叶書質切，音失。【詩·小雅】鐘鼓旣設，舉酬逸逸。設叶逸。　又叶式吏切，音試。【王讚·荀夫人誄】喪庭靡託，几筵虛設。躬當昏迷，事無荒滯。　【六書故】亦作〈言𠬸〉。鋪𨻰詞說也。\n\r\n考證：〔【戰國策】今先王設爲不宦。〕　謹照原文先王改先生。"}