{"拼音": "xùn", "部首": "言", "笔画数": "10", "Unicode": "8A13", "page": "1148", "volume": "【酉集上】【言字部】", "notes": "\r\n\r\n〔古文〕𧥥馴【唐韻】【集韻】【韻會】許運切【正韻】吁運切，𠀤薰去聲。【說文】說敎也。【徐曰】訓者，順其意以訓之也。【正韻】誨也。【字彙】導也。【書·伊訓】伊尹乃明言烈祖之成德以訓于王。【傳】作訓以敎導太甲。【詩·大雅】四方其訓之。【正義】訓是敎誨之別名。【禮·曲禮】敎訓正俗。【疏】謂訓說義理。　\n\r\n又【正字通】古言可爲法也。【書·說命】學于古訓。【詩·大雅】古訓是式。【傳】古，故也。訓，道也。【傳】古訓，先王之遺典也。【左傳·文六年】告之訓典。【註】訓典，先王之書。　\n\r\n又【玉篇】誡也。【魏書·高允傳】臣被敕論集往世酒之敗德以爲《酒訓》。　\n\r\n又【廣韻】男曰敎，女曰訓。　\n\r\n又【博雅】順也。【書·康誥】皇天用訓厥道，付畀四方。【傳】上天用順文武之道，而付之以天下之大也。【後漢·方術傳】下使五品咸訓于嘉時。【註】訓，順也。　又詁訓，註解之別名。【爾雅·郭璞序】《爾雅》者，所以通詁訓之指歸。【疏】訓，道也。道物之貌以吿人也。【前漢·揚雄傳】不爲章句訓詁。【師古註】訓者，釋所言之理也。【字彙】如某字釋作某義，順其義以訓之也。　又官名。【周禮·夏官】訓方氏，掌道四方之政事。　又鳥名。【唐書·五行志】鵂鶹，一名訓狐。　又獸名。【神異經】檮杌，西方荒中獸。一名難訓。　又州名。【唐書·地理志】江南道有訓州。　又姓。明宣德中有敎授訓濬。　\n\r\n又【五音集韻】詳遵切，音旬。道也。【周禮·地官】土訓，鄭司農讀。　又叶文韻。【晉書·衞恆傳】大晉開元，弘道敷訓。天垂其象，地耀其文。"}