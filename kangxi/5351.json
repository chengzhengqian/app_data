{"拼音": "huài", "部首": "土", "笔画数": "19", "Unicode": "58DE", "page": "242", "volume": "【丑集中】【土字部】", "notes": "\n\n〔古文〕𡎯【廣韻】【集韻】【韻會】【正韻】𠀤古壞切，音怪。毀也。　又胡怪切，若𩟮。自毀也。【毛氏韻增】凡物不自敗而毀之則古壞切，如魯恭王壞孔子宅之類是也。物自敗則胡怪切，如春秋傳魯城門壞之類是也。　\n\n又【集韻】乎乖切，音懷。壞隤，山名。　又胡罪切，音瘣。【詩·小雅】譬彼壞木，疾用無枝。　又叶胡對切，音潰。【詩·大雅】無俾城壞，無獨斯畏。　又叶戸恢切，音回。【家語】孔子歌曰：泰山其頹乎，梁木其壞乎。與下萎叶。萎，音哀。"}