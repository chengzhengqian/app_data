{"拼音": "wū", "部首": "欠", "笔画数": "14", "Unicode": "6B4D", "page": "571", "volume": "【辰集下】【欠字部】", "notes": "\n\n【唐韻】哀都切【集韻】汪胡切，𠀤音烏。【說文】心有所惡，若吐也。一曰口相就也。【揚子·太𤣥經】七脂牛正肪，不濯釜而烹，則歐歍之疾至。【註】歐歍，吐逆聲。【山海經】共工臣名曰相繇，九首蛇身，自環食於九土。其所歍所尼，卽爲源澤。【註】郭璞曰：歍，嘔，猶噴叱。尼，止也。【集韻】亦作嗚。歍欽猶歍𣤶。【通雅】《伯牙·水仙操》云：歍欽傷宮仙不還，《伯姬引》亦用歍欽何辜。《說文》歍𣤶，歍卽嗚。　\n\n又【古音獵要】歍音鴦。歍唈，失聲也。【淮南子·覽冥訓】雍門子撫心發聲，孟嘗君爲之增欷歍唈。【註】歍唈，音鴦遏。【謝朓·拜中軍記室辭隋王牋】岐路西東，或以歍唈。"}