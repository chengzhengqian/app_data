{"拼音": "chuāi,chuǎi,chuài,tuán,zhuī", "部首": "手", "笔画数": "12", "Unicode": "63E3", "page": "443", "volume": "【卯集中】【手字部】", "notes": "\n\n〔古文〕𢭍【唐韻】初委切【集韻】【韻會】【正韻】楚委切，𠀤榱上聲。【說文】量也，度高曰揣。【六書統】量度也。以手求其耑意。一曰捫而察之也。又凡稱量忖度皆曰揣。【左傳·昭三十二年】計丈數，揣厚薄。【孟子】不揣其本，而齊其末。【戰國策】蘇秦𥳑練以爲揣摩。【史記·高誘註】揣，定也。摩，合也。【鬼谷子揣篇】善用天下者，必揣諸侯之情。　\n\n又【廣韻】試也，除也。　又姓。明永樂舉人揣本。　\n\n又【集韻】樞絹切，音釧。亦度也。　又船釧切，專去聲。又尺兗切，音喘。義𠀤同。　\n\n又【唐韻】丁果切【集韻】【韻會】都果切【正韻】都火切，𠀤音朶。義同。又搖也。或作挅。　\n\n又【集韻】朱惟切，音錐。【說文】一曰捶之。【老子·道德經】揣而銳之，不可長保。【註】揣，治擊也。梁𥳑文讀。　又主橤切，捶上聲。又之瑞切，音惴。義𠀤同。　\n\n又【集韻】【韻會】𠀤徒官切，音團。與敦同。聚貌。【馬融·長笛賦】冬雪揣封乎其枝。【註】揣與團古通。◎按集韻，團音無椯，《正字通》揣椯兩註𠀤引，誤。　\n\n又【前漢·賈誼服賦】忽然爲人兮，何足控揣。化爲異物兮，又何足患。【漢書註】揣與摶通。控摶，玩弄愛生之意。患，叶音環。【史記】作控摶，索隱曰揣，量也。　【集韻】或作㪜。【正韻】亦作𢰚。〇按《說文》揣，初委切。椯，兜果切，兩音各異，揣有朶音。亦後人因《說文》訓同字，形相似而互通耳。"}