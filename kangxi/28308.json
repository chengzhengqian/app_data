{"拼音": "nài,néng", "部首": "而", "笔画数": "9", "Unicode": "8010", "page": "962", "volume": "【未集中】【而字部】", "notes": "\r\n\r\n【廣韻】【集韻】【韻會】𠀤與耏同。【說文】耏，或从寸。【前漢·高帝紀】令郞中有罪耐以上請之。【註】應劭曰：輕罪不至于髠，完其耏，故曰耏，古耐字，从彡，髮膚之首也。蘇林以爲法度字皆从寸，後改如是，音若能。如淳曰：耐，猶任也。任其事也。師古曰：依應氏之說。耐當音而，如氏之解，則音乃代反，其義亦兩通。耐謂頰旁毛也。功臣侯表，宣曲侯通，耏爲鬼薪，則應氏之說斯爲長矣。　\n\r\n又【廣韻】耐，忍也。【荀子·仲尼篇】能耐任之。【註】忍也。　\n\r\n又【集韻】【正韻】𠀤奴登切，音能。能或作耐。【禮·禮運】故聖人耐以天下爲一家。【註】耐，古能字。　\n\r\n又【類篇】熊屬。◎按宋祁漢書高帝紀註云：古者能字皆作耐字，後世以三足之能爲能，故今人書能無有作耐字者。"}