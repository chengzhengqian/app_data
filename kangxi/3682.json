{"拼音": "dié,zhá", "部首": "口", "笔画数": "12", "Unicode": "558B", "page": "198", "volume": "【丑集上】【口字部】", "notes": "\n\n【廣韻】徒叶切【集韻】【韻會】達協切，𠀤音牒。【玉篇】便語也。【集韻】多言也。【史記·匈奴傳】嗟土室之人，顧無多辭，令喋喋而佔佔。【註】喋喋，利口也。服虔曰：口舌爲喋。通作諜。【前漢·張釋之傳】喋喋，利口。○按《史記》作諜諜。　\n\n又【集韻】血流貌。【前漢·文帝紀】喋血。【註】師古曰：喋，大頰反，本字當作蹀。蹀謂履涉之耳。○按《史記·文帝紀》作啑血。　\n\n又【廣韻】【正韻】丁協切【集韻】的協切，𠀤音𠲷。【廣韻】血流貌。【集韻】或作涉。　\n\n又【集韻】【韻會】【正韻】𠀤直甲切，音霅。【玉篇】𪀌唼食。【廣韻】啑喋，鳧雁食也。　\n\n又【集韻】去涉切，音𤷾。江南謂吃爲喋。【篇海】譌作𠴬。"}