{"拼音": "chú,shū,zhù", "部首": "阜", "笔画数": "9", "Unicode": "9664", "page": "1352", "volume": "【戌集中】【阜字部】", "notes": "\r\n\r\n【唐韻】直魚切【集韻】【韻會】𨻰如切【正韻】長魚切，𠀤音儲。【說文】殿陛也。【班固·西都賦】玉除彤庭。　\n\r\n又【前漢·蘇武傳】扶輦下除。【註】除謂門屛之閒。　\n\r\n又【玉篇】去也。【書·泰誓】除惡務本。【左傳·隱元年】蔓草猶不可除。\n\r\n又【昭十七年】振除火災。【周禮·春官】女巫掌歲時祓除釁浴。　\n\r\n又【揚子·方言】病愈者或謂之除。　又算法有乗除。【前漢·律歷志】法除之。　又治也。【易·萃卦】君子以除戎器，戒不虞。【註】除者，治也。【禮·曲禮】馳道不除。\n\r\n又【周禮·地官·山虞】若祭山林，則爲主而修除。【註】治道路場壇。【左傳·昭十三年】令諸侯日中造於除。【註】除地爲壇，盟會處。　\n\r\n又【玉篇】開也。【史記·呂后紀】請得除宮。【前漢·高五王傳】作淸宮。　又拜官曰除。【史記·平準書】諸買武功爵，官首者試補吏，先除。【註】先除，用也。【前漢·田蚡傳】君除吏盡未，吾亦欲除吏。【註】凡言除者，除去故官，就新官。　\n\r\n又【正字通】隋內官服半除，唐減爲半臂。言肩有袖，至臂臑而止，今呼齊肩。　又易也。新舊歲之交謂之歲除。俗云除夕。【孟浩然詩】靑陽逼歲除。　又除道，漢縣名。【前漢·地理志】北地郡除道縣。　\n\r\n又【集韻】羊諸切，音餘。【詩·小雅】日月方除。【箋】四月爲除。【疏】爾雅，除作余。李巡曰：四月萬物皆生枝葉，故曰余。余，舒也。除余字雖異，音實同也。　\n\r\n又【集韻】【類篇】𠀤商居切，音書。【集韻】或省作余。義同。　\n\r\n又【廣韻】【集韻】遲倨切【韻會】遲據切【正韻】治據切，𠀤音箸。【詩·唐風】蟋蟀在堂，歲聿其莫。今我不樂，日月其除。【傳】除，去也。\n\r\n又【小雅】風雨攸除，鳥䑕攸去，君子攸芋。\n\r\n又【小雅】俾爾單厚，何福不除。俾爾多益，以莫不庶。【傳】除，開也。　又叶魚羈切，音宜。【越采葛婦歌】號絺素兮將獻之，越王悅兮忘罪除。"}