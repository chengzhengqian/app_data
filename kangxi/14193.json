{"拼音": "shù,zhù", "部首": "木", "笔画数": "8", "Unicode": "677C", "page": "514", "volume": "【辰集中】【木字部】", "notes": "\n\n【唐韻】【韻會】【正韻】直呂切【集韻】丈呂切，𠀤除上聲。【說文】機之持緯者。【詩·小雅】小東大東，杼柚其空。　\n\n又【揚子·方言】杼、柚，作也。東齊土作謂之杼，木作謂之柚。　又薄也。【周禮·冬官考工記·輪人】凡爲輪，行澤者欲杼，故泥不附。【註】謂削薄其踐地者。又閷也。【周禮·冬官考工記·玉人】大圭長三尺，杼上終葵首，天子服之。　又長也。【揚子·方言】豐人杼首。　又或作芋，栗屬。【莊子·山木篇】衣裘褐，食杼栗。　\n\n又【集韻】常恕切，音署。泄水槽也。【管子·禁藏篇】鑽燧易火，杼井易水。　又莫𠋫切，音茂。果名。　\n\n又【廣韻】羌舉切，橡也。　\n\n又【廣韻】神與切【集韻】上與切，𠀤音墅。木名。栩也。【爾雅·釋木】栩杼。【疏】栩一名杼，柞樹也。【山海經】景山，其木多杼、檀。○按《說文》栩也，係𣏗字之訓，杼訓機之持緯，二字音同義別。今韻書于直呂切下依《說文》杼、𣏗分列，而於神與切下，去𣏗存杼，且以栩也爲杼字之訓，似應从《說文》分列爲是。然《爾雅》諸書，𣏗栩之𣏗俱書作杼，而《玉篇》𣏗註云今作杼，則竟合爲一字矣，存以俟考。\n\n考證：〔【詩·小雅】大東小東，杼柚其空。〕　謹照原文改小東大東。"}