{"拼音": "xíng", "部首": "彡", "笔画数": "7", "Unicode": "5F62", "page": "363", "volume": "【寅集下】【彡字部】", "notes": "\n\n【唐韻】戸經切【集韻】【韻會】乎經切【正韻】奚經切，𠀤音邢。【說文】象形也。【釋名】形有形象之異也。【易·乾卦】品物流形。\n\n又【繫辭】在地成形。　\n\n又【玉篇】形，容也。【書·說命】乃審厥象，俾以形旁求于天下。【傳】審所夢之人，刻其形象。【穀梁傳·桓十四年】望遠者，察其貌而不察其形。【註】貌，姿體。形，容色。　\n\n又【韻會】形，體也。【前漢·楊王孫傳】形骸者，地之有也。　\n\n又【正韻】現也。【大學】此謂誠於中，形於外。　又骨露也。【禮·曲禮】居喪之禮，毀瘠不形。【註】形謂骨見。　又地勢也。【史記·高祖本紀】秦形勝之國。【註】得形勢之勝便者。【前漢·鼂錯傳】臣聞用兵臨戰合刅之急者。一曰得地形。　又器也。【史記·秦本紀】飯土塯，啜土形。【註】如淳曰：土形，飯器之屬，瓦器也。◎按與鉶同。"}