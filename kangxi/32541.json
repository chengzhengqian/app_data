{"拼音": "xuān,yuān", "部首": "虫", "笔画数": "13", "Unicode": "870E", "page": "1085", "volume": "【申集中】【虫字部】", "notes": "\r\n\r\n【唐韻】於𤣥切【集韻】縈𤣥切【韻會】縈緣切，𠀤音娟。【玉篇】蠋貌。《詩》蜎蜎者蠋。詳蠋字註。　\n\r\n又【爾雅·釋魚】蜎，蠉蟲。詳蠉字註。　又撓也。【周禮·冬官·廬人】句兵欲無彈，刺兵欲無蜎。【註】鄭司農云：蜎亦掉也。　又姓。【前漢·藝文志】《蜎子》十三篇。【師古註】名淵，楚人，老子弟子。蜎，姓也。　\n\r\n又【廣韻】巨卷切，音圈。義同。　\n\r\n又【集韻】於泫切，音䬼。【前漢·揚雄傳】蜵蜎蠼濩之中。【師古註】言屋中之深廣也。　又休緣切。人名。【史記·甘茂傳】楚王問于范蜎。【索隱註】蜎，休緣切。　又與娟通。【楚辭·遠遊篇】雌蜺便蜎以增撓兮。【成公綏·嘯賦】䕃脩竹之蟬蜎。又馨兗切。同蝝。\n\r\n考證：〔【爾雅·釋蟲】蜎，蠉蟲〕　謹照原書釋蟲改釋魚。蠉下省蟲字。"}