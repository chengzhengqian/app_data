{"拼音": "chún,duì,duò,qún", "部首": "金", "笔画数": "16", "Unicode": "931E", "page": "1310", "volume": "【戌集上】【金字部】", "notes": "\r\n\r\n【廣韻】常倫切【集韻】【韻會】【正韻】殊倫切，𠀤音純。【廣韻】樂器鳴之，所以和鼓也。【周禮·地官·鼓人】以金錞和鼓。【註】錞于也。圜如碓頭，大上小下，樂作鳴之，與鼓相和。【晉語】戰以錞于丁寧，儆其民也。【註】錞于，形如碓頭，與鼓相和。丁寧，鉦也。【韻會】一說形如鐘，有舌，謂之錞于。樂書云：自金聲之淳言之，謂之錞。後周平蜀，獲其器，太常卿斛斯證曰：錞于也。以芒筒捋之，其聲極振，取以和樂。通作淳于。　\n\r\n又【集韻】都昆切，音敦。義同。　\n\r\n又【廣韻】徒對切，音隊。【詩·秦風】厹矛鋈錞。【傳】錞，鐏也。【疏】矛之下端。【釋文】錞，徒對反。又徒猥反。一音敦。　\n\r\n又【淮南子·說林訓】錞之與刃，孰先弊也。【註】錞讀頓首之頓。　\n\r\n又【廣韻】徒猥切【集韻】【正韻】杜罪切，𠀤音𥳔。義同。　\n\r\n又【集韻】徒臥切，音憜。覆𣩵也。【禮·喪大記·大夫𣩵以幬欑註】幬，或作錞。【釋文】錞，徒對反。又徒臥反。又徒猥反。　\n\r\n又【山海經】是錞于西海。【註】郭曰：錞，猶堤埻也。章閏反。【又】是錞于北海。【註】謂依附于北海也。　\n\r\n又【正字通】北海有錞于縣。一作淳于、錞釪，皆因山川之形似圜堆深筩者，故以爲名，如玉甑峯鈷鉧潭之類。　【說文】作𨯢。\n\r\n考證：〔【周禮·地官·封人】以金錞和鼓。〕　謹照原文封人改鼓人。"}