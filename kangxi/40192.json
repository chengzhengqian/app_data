{"拼音": "xiāo", "部首": "金", "笔画数": "15", "Unicode": "92B7", "page": "1306", "volume": "【戌集上】【金字部】", "notes": "\r\n\r\n【唐韻】相邀切【集韻】【韻會】思邀切，𠀤音宵。【說文】鑠金也。【史記·秦始皇紀】收天下兵，聚之咸陽，銷以爲鍾鐻。　又釋也，盡也。【前漢·鄒陽傳】積毀銷骨。【王勃·滕王閣序】虹銷雨霽。【杜甫詩】金吼霜鐘徹，花催蠟炬銷。　\n\r\n又【禮·樂記】禮減而不進則銷。【註】銷，音消。言不自進，則禮道銷衰也。　\n\r\n又【莊子·則陽篇】其聲銷。【註】銷，音消。小也。　\n\r\n又【張協·七命】銷踰羊頭。【註】銷，生鐵也。【淮南子·修務訓】羊頭之銷。【註】羊頭之銷，白羊子刀。　又姓。【山海經】帝鴻生白民，白民銷姓。　\n\r\n又【釋名】鍤或曰銷。銷，削也。能有所穿削也。【淮南子·齊俗訓】剞劂銷鋸。【註】銷，音削。　又通作消。【周禮·冬官考工記·栗氏爲量攺煎金錫則不耗註】消湅之精，不復減也。"}