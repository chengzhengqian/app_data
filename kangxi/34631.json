{"拼音": "qū,qù", "部首": "言", "笔画数": "7", "Unicode": "8BCE", "page": "1155", "volume": "【酉集上】【言字部】", "notes": "\r\n\r\n【唐韻】區勿切【集韻】【韻會】【正韻】曲勿切，𠀤音屈。【說文】詰詘也。一曰屈襞。【禮·喪大記】凡𨻰衣不詘。【註】謂舒而不卷也。【楚辭·九思】思哽饐兮詰詘。　\n\r\n又【博雅】曲也，折也。【玉篇】枉曲也。【禮·樂記】習其俯仰詘伸。【史記·管晏列傳】君子詘於不知己，而信於知己者。【前漢·孫寶傳】道不可詘，身詘何傷。　\n\r\n又【廣韻】辭塞也。【戰國策】於是魏王聽此言也，甚詘。　\n\r\n又【類篇】充詘，喜失節貌。【禮·儒行】不充詘于富貴。　又姓。漢有詘強。見【印藪】。　\n\r\n又【韻會】通作屈。【荀子·勸學篇】若挈裘領，詘五指而頓之。【註】詘與屈同。　\n\r\n又【集韻】【正韻】𠀤渠勿切，音掘。與充詘義同。　又絕止貌。【禮·聘義】叩之，其聲淸𧻗以長，其終詘然樂也。　\n\r\n又【正韻】盡也。【前漢·司馬相如傳】徼𧮭受詘。【師古註】言獸有力盡者，受而有之。　\n\r\n又【集韻】敕律切，音怵。與黜同。【戰國策】彼公仲者，秦勢能詘之。【註】詘，貶下也。　\n\r\n又【集韻】通作絀。【禮·射義】進爵絀地。【註】《內則》以前作絀，《明堂位》以後作詘。　\n\r\n又【集韻】或作出。【左傳·襄三十年】譆譆出出。【周禮·秋官·庭氏鄭註】引作詘詘。劉昌宗音出。本亦作出。　\n\r\n又【集韻】奴骨切，嫩入聲。與訥同。詳訥字註。　\n\r\n又【說文】或作誳。【長箋】作誳。"}