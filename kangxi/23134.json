{"拼音": "", "部首": "目", "笔画数": "16", "Unicode": "25283", "page": "816", "volume": "【午集中】【目字部】", "notes": "\r\n\r\n【唐韻】木空切【集韻】【韻會】謨中切，𠀤木平聲。【說文】目不明也。【文中子·魏相篇】孰謂齊文宣瞢，而善揚遵彥也。　又晦也。【揚子·太𤣥經】瞢隂征南，陽征北，物失明，莫不瞢瞢。　\n\r\n又【廣韻】武登切【集韻】【韻會】彌登切，𠀤默平聲。\n\r\n又【集韻】忙肯切，默上聲。\n\r\n又【集韻】【韻會】𠀤母亙切，默去聲。義𠀤同。　又不光明也。【周禮·春官】眂祲掌十煇之法，六曰瞢。【註】日月瞢瞢無光也。【楚辭·天問】冥昭瞢闇，誰能極之。【註】言日月盡夜淸濁晦明也。　\n\r\n又【博雅】慚也。一曰悶也。【左傳·襄十四年】戎子駒支對士匄曰：不與於會，亦無瞢焉。【左思·魏都賦】有靦瞢容。【註】瞢，愧也。○按瞢俗作懵懜。《正韻》：瞢同懵。讀若孟，攺莫更切，非。　\n\r\n又【集韻】莫結切，音蔑。亦目不明也。或作𦱛。　\n\r\n又【集韻】【正韻】𠀤眉庚切。與盲同。【山海經】甘棗山有草，名蘀，可以已瞢。　\n\r\n又【廣韻】【集韻】【韻會】𠀤莫鳳切。與夢同。澤名。【周禮·夏官·職方氏】荆州其澤藪曰雲瞢。【爾雅·釋地】作雲夢。【前漢·班固敘傳】令尹子文初生，棄於瞢中。【註】雲瞢，澤也。瞢同夢。　\n\r\n又【集韻】謨蓬切【正韻】莫紅切，𠀤音蒙。雲瞢，李軌讀平聲。【正韻】左傳，漢書，夢字有二音，則瞢字亦宜通用。　【說文】本作𥊄，从𠁥，从橫目，从䀏。䀏，目數搖也。【六書正譌】䀏卽眩字，會意，通用夢。別作矒、懵，𠀤非。"}