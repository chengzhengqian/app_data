{"拼音": "luàn", "部首": "乙", "笔画数": "7", "Unicode": "4E71", "page": "84", "volume": "【子集上】【乙字部】", "notes": "\n\n【正字通】俗亂字。\n\n（亂）〔古文〕𠧎𠧏𠮗【唐韻】郞段切【集韻】【韻會】【正韻】盧玩切，𠀤鑾去聲。紊也。【爾雅·釋詁】亂，治也。【說文】从乙。乙，治之也。【玉篇】理也。【書·臯陶謨】亂而敬。【孔傳】有治而能敬謹。\n\n又【盤庚】亂越我家。【梓材】厥亂爲民。【洛誥】四方迪亂，亂爲四輔。【立政】丕乃俾亂之類，皆訓治也。　又不治也，凡事物不理皆曰亂。【爾雅·釋訓】夢夢，訰訰，亂也。【書·周官】制治於未亂。【周禮·地官】司虣掌憲巿之禁令，禁其鬥囂與其虣亂。　又兵寇也。　又事未定之時。【禮·檀弓】仲梁子曰：夫婦方亂。【註】喪次男女哭位未成列也。　又樂之卒章曰亂。【論語】關雎之亂。又古賦末皆有亂，總一賦之終，發其要指也。　\n\n又【爾雅·釋水】水正絕流曰亂。【註】橫流而濟之也。【書·禹貢】亂于河。【詩·大雅】涉渭爲亂。　\n\n又【韻補】叶力眷切，音戀。【揚雄·交州牧箴】周公攝胙，白雉自獻。昭王陵遲，周室昏亂。　又叶力敬切，夌去聲。【揚戲李正方贊】不協不和，忘節言亂。疾終惜始，實惟厥性。\n\n（亂）考證：〔【周禮·秋官】司虣掌憲布之禁令。〕　謹照原書秋官改地官。憲布改憲巿。"}