{"拼音": "fěn", "部首": "米", "笔画数": "10", "Unicode": "7C89", "page": "907", "volume": "【未集上】【米字部】", "notes": "\r\n\r\n【廣韻】方吻切【集韻】【韻會】【正韻】府吻切，𠀤分上聲。【篇海】米粉。【釋名】分也。硏米使分散也。【周禮·天官】修籩之實，糗餌粉餈。【註】豆屑也。　\n\r\n又【說文】傅面者也。【韻會】古傅面亦用米粉。又染之爲紅粉，後乃燒鉛爲粉。【博物志】燒鉛成胡粉。【釋名】胡粉，胡餬也，脂和以塗面也。　\n\r\n又【正韻】設采潤色謂之粉澤。　又煆石爲白灰，塗牆壁曰粉。【白居易詩】文昌新入有光輝，紫界金牆白粉闈。【註】尙書省皆以粉圖壁，畫古賢列士，曰畫省，亦曰粉省。　\n\r\n又【事文類聚】海粉母如墨魚形，大三四寸，冬畜家中，春種海濵田內，色綠如荷包，海粉卽所溲也。或曰插竹枝田中，母緣枝吐出成粉。　\n\r\n又【正字通】凡物磑之如屑者，皆爲粉。粉通稱，非獨米也。　又竹名。【閩部疏】粉竹舂絲，爲佳紙料者，美于江南之白苧。　又地名。【水經】堵水出自上粉縣。【注】孟達爲太守，治房陵，故縣有粉水，縣居其上，故曰上粉。取此水漬粉，皓耀鮮潔，縣水皆取名焉。　\n\r\n又【集韻】方問切，音奮。傳也。飾也。【字彙補】粉，白飾也，从上聲。所以傳物曰粉，从去聲。《字彙》皆作府刎切，非。"}