{"拼音": "qǐn", "部首": "宀", "笔画数": "13", "Unicode": "5BDD", "page": "290", "volume": "【寅集上】【宀字部】", "notes": "\n\n〔古文〕𡨦𡫒寑【廣韻】【集韻】【韻會】【正韻】𠀤七稔切，侵上聲。【說文】臥也。【詩·小雅】乃寢乃興。【論語】宰予晝寢。　\n\n又【廣韻】堂室也。【爾雅·釋宮】無東西廂，有室曰寢。周制，王公六寢，路寢一，小寢五。路寢，冶事之所，小寢，燕息之地也。【公羊傳·莊三十二年】路寢者何，正寢也。　又寢廟。凡廟，前曰廟，後曰寢。【詩·小雅】奕奕寢廟，君子作之。【商頌】寢成孔安。【註】廟中之寢，所以安神也。　又陵寢。【史記·樂書】三代以前，未有墓祭。至秦始出寢，起於墓側。漢因秦制，上陵皆有園寢。　又凡居室皆曰寢。【禮·王制】庶人祭於寢。　又息也。【前漢·𠛬法志】兵寢𠛬措。【唐書·裴度傳】汲黯在朝，淮南寢謀。　又寢丘，縣名，在汝南。【前漢·地理志應劭註】叔敖子所邑之地，後更名固始。　又叶衣檢切，音揜。【詩·小雅】乃安斯寢。叶上簟。簟音忝。　【集韻】亦作𡩠。"}