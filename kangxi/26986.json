{"拼音": "jīng,jìng", "部首": "糸", "笔画数": "13", "Unicode": "7D93", "page": "925", "volume": "【未集中】【糸字部】", "notes": "\r\n\r\n〔古文〕𤔕坕【唐韻】【廣韻】古靈切【集韻】【韻會】【正韻】堅靈切，𠀤音涇。【說文】織也。【玉篇】經緯，以成繒帛也。【易·屯卦】君子以經綸。【疏】經，謂經緯。　\n\r\n又【易·頤卦】拂經於丘。【註】經猶義也。　\n\r\n又【書·酒誥】經德秉哲。【傳】能常德持智。【左傳·昭二十五年】夫禮，天之經也。【註】經者，道之常。　\n\r\n又【詩·大雅】經之營之。【傳】經，度之也。　\n\r\n又【周禮·天官·冢宰】體國經野。【註】經，謂爲之里。【疏】南北之道謂之經，東西之道謂之緯。　\n\r\n又【周禮·天官·大宰】以經邦國。【註】經，法也。王謂之禮經常所秉以治天下者也。　\n\r\n又【禮·月令】毋失經紀。【註】謂天文進退度數。\n\r\n又【禮·經解疏】經解者，以其記六藝政敎之得失也。　\n\r\n又【左傳·昭二十五年】爲夫婦外內，以經二物。【註】夫治外，婦治內，各治其物。　\n\r\n又【論語】自經於溝瀆，而莫之知也。【何晏註】經，經死於溝瀆之中。【晉語】雉經於新城廟。【釋名】屈頸閉氣曰雉經，如雉之爲也。　\n\r\n又【廣韻】古定切，音徑。經緯也。又織也。　\n\r\n又【離騷·王逸註】經，徑也。【釋名】經，徑也。如徑路無所不通，可常用也。　\n\r\n又【韻補】叶居良切。【韓愈·此日足可惜詩】閉門讀書史，淸風窗戸涼。日念子來遊，子豈知我情。別離未爲久，辛苦多所經。情音翔。　【五經文字】作𦀰者，訛。"}