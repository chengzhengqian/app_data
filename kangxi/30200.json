{"拼音": "miáo", "部首": "艸", "笔画数": "8", "Unicode": "82D7", "page": "1022", "volume": "【申集上】【艸字部】", "notes": "\r\n\r\n〔古文〕𡩈【唐韻】武儦切【集韻】【韻會】【正韻】眉鑣切，𠀤音描。【說文】草生于田者，榖曰苗。凡草初生亦曰苗。【詩·王風】彼黍離離，彼稷之苗。【魏風】碩䑕碩䑕，無食我苗。【註】嘉穀也。　\n\r\n又【爾雅·釋天】夏獵曰苗。【註】爲苗除害也。【詩·小雅】之子于苗，𨕖徒囂囂。　\n\r\n又【書·舜典】𥨥三苗于三危。【史記·夏本紀註】《神異經》：西荒中有人焉，面目手足皆人形，而胳下有翼，不能飛，爲人饕餮，淫𨓜無理，名曰苗民。　\n\r\n又【博雅】衆也。【後漢·鄧皇后紀】損膳解驂，以贍黎苗。　又胤也。【屈原·離騷】帝高陽之苗裔兮。【後漢·𡨥恂傳】功臣苗緒。　又地名。【左傳·襄二十六年】晉人與之苗。【註】苗，晉地。　又山名。【淮南子·修務訓】苗山之鋌。【註】苗山，利金所出也。　又姓。【晉語】苗棼皇，晉大夫。　\n\r\n又【韻補】眉彪切，音繆。【韓愈·楚國夫人墓銘】高陵相漢，義以家酬。遷于南陽，始自郞苗。"}