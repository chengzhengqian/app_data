{"拼音": "xióng", "部首": "火", "笔画数": "14", "Unicode": "718A", "page": "679", "volume": "【巳集中】【火字部】", "notes": "\n\n〔古文〕𪏛【集韻】【韻會】𠀤胡弓切，音雄。【說文】熊獸似豕，山居冬蟄，从能炎省。【爾雅·釋獸】熊，虎醜。【疏】醜類也。【書·禹貢】熊羆狐狸織皮。【詩·小雅】維熊維羆，男子之祥。　又赤熊。【爾雅·釋獸】魋如小熊。【註】今建平山中有此獸。俗呼爲赤熊。　\n\n又【史記·天官書】熊熊靑色有光。【山海經】槐江之山，南望崑崙。其光熊熊，其氣䰟䰟。　又山名。【書·禹貢】熊耳外方桐柏。【史記·黃帝紀】南至于江登熊湘。【註】二山名。熊卽熊耳山。\n\n又【封禪書】南伐至于召陵，登熊山。　\n\n又【山海經】熊山有穴焉，熊之穴，恆出神人，夏啓而冬閉。　又西熊，侯國。見【史記·建元以來王子侯者年表】　又人名。【書·舜典】益拜稽首讓于朱虎熊羆。　\n\n又【史記·五帝紀】黃帝爲有熊。【韻會】有熊，國名。黃帝所都。　\n\n又【廣韻】亦姓。【左傳】賢者熊宜僚。又複姓。【左傳】楚大夫熊率且比。　\n\n又【集韻】矣㱡切。義同。【唐韻正】熊音羽陵反。春秋宣八年，葬我小君敬嬴。公羊穀梁傳𠀤作頃熊。頃音近敬，熊音近嬴。正義不得其解，乃云：一人有兩號。非矣。左傳昭七年，正義曰：張叔皮論云：賔爵下革，田鼠上騰，牛哀虎變，鯀化爲熊，久血爲燐，積灰生蠅王劭曰：古人讀熊于陵反。張叔用舊音也。熊當改入蒸韻。　\n\n又【集韻】囊來切。同能。【左傳·昭七年】晉侯夢黃能入于寢門。【釋文】熊亦作能。如字，一音奴來反。三足鼈也。詳肉部能字註。　【集韻】或作𤠗能𧰯。"}