{"拼音": "zhuó", "部首": "火", "笔画数": "7", "Unicode": "707C", "page": "666", "volume": "【巳集中】【火字部】", "notes": "\n\n【唐韻】之若切【集韻】【韻會】【正韻】職略切，𠀤音酌。【說文】炙也。【玉篇】熱也。【廣韻】燒也。【魯語】如龜焉。灼其中，必文於外。【前漢·霍光傳】灼爛者，在於上行。　\n\n又【玉篇】明也。【書·洛誥】無若火始燄燄，厥攸灼敘弗其絕。\n\n又【立政】我其克灼知厥若。　\n\n又【玉篇】灼灼，花盛貌。【詩·周南】灼灼其華。　\n\n又【揚子·方言】灼，驚也。【註】猶云：恐𤋲也，煎盡也。【後漢·楚王傳】旣知審，寔懷用悼灼。　\n\n又【唐韻正】之邵反。同炤。【禮·中庸】引《詩》：亦孔之炤。作亦孔之灼。◎按今文作昭。　\n\n又【越絕書】灼龜，作炤龜。"}