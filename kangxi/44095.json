{"拼音": "xì", "部首": "食", "笔画数": "18", "Unicode": "993C", "page": "1423", "volume": "【戌集下】【食字部】", "notes": "\r\n\r\n【廣韻】【集韻】許旣切【韻會】於旣切，𠀤音欷。【玉篇】饋餉也。【周禮·秋官·司儀】致饔餼。【註】小禮曰飧，大禮曰饔餼。\n\r\n又【周語】廩人獻餼。【註】禾米也。　又牲生也。【儀禮·聘禮】餼之以其禮，上賔大牢，積惟芻禾，介皆有餼。【註】凡賜人以牲生曰餼。餼猶稟也，結也。【疏】按經云：主國使卿歸饔餼。五牢云：飪一牢，腥二牢，餼二牢，𨻰于門西。鄭註云：餼，生也。牛羊右手牽之，豕東之，是牲生曰餼。論語，告朔之餼羊，鄭註亦云：牲生曰餼。春秋傳，餼臧石牛，服氏亦云：牲生。是凡牲生曰餼。春秋僖三十三年：鄭皇武子云：餼牽竭矣。服氏以爲腥曰餼，以其對牽，故以餼爲腥。詩序云：雖有牲牢饔餼。鄭云：腥曰餼，以其對生是活，故以餼爲腥。　\n\r\n又【魯語】馬餼不過稂莠。【註】秣也。◎按說文本作氣。餼，饋客芻米也。齊人來氣諸侯，見春秋桓十年。或从食作餼，或从旣作䊠，亦借旣，義𠀤同。今通作餼。\n\r\n考證：〔\n\r\n又【地官·司徒】廩人獻餼。【註】禾米也。〕　謹按此出國語之周語篇不出周禮地官司徒。今將地官司徒字改爲周語。〔【儀禮】【疏】引春秋傳，餼藏石牛〕　謹照原文藏改臧。"}