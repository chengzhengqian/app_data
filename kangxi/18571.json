{"拼音": "zhú", "部首": "火", "笔画数": "10", "Unicode": "70DB", "page": "670", "volume": "【巳集中】【火字部】", "notes": "\n\n【集韻】持中切，音蟲。旱灼也。本作爞。或省。通作蟲。　【字彙】俗作燭字。非。\n\n（燭）【唐韻】之欲切【集韻】【韻會】朱欲切，𠀤音囑。【說文】庭燎火燭也。【廣韻】燈燭。【禮·曲禮】燭至起。【周禮·秋官·司烜氏】以共祭祀之明齍明燭。　\n\n又【玉篇】照也。【前漢·武帝紀】日月所燭，莫不率𠈷。　\n\n又【爾雅·釋天】四時和謂之玉燭。【註】道光照也。【梁書·𥳑文帝紀】太平玉燭，爾乃議之。　\n\n又【楚辭·天問】日出不到燭龍何燿。　又星名。【史記·天官書】燭星，狀如太白，其出也不行，見則滅，如星非星，如雲非雲，名曰歸邪。歸邪出，必有歸國者。漢元鳳四年，燭星見奎婁閒。　又南天燭，藥名。赤者名文燭。木而似草。故又名南燭草。又石燭，一名水肥，一名石脂，一名石液。　又姓。【左傳·僖二十八年】若使燭之武見秦君，師必退。　又去聲。【前漢·武帝紀】見光集於雲壇，一夜三燭。【註】服虔曰：燭，音炷。師古讀如字。　\n\n又【唐韻正】音朱。【張衡·東京賦】德寓天覆，輝烈光燭，狹三王之趢趗，軼五帝之長驅。　\n\n又【唐韻正】後魏渴燭渾民，亦作可足渾民，又作可朱渾民。\n\n（燭）考證：〔【前漢·武帝紀】見光集於雲檀，一夜三燭。〕　謹照原文雲檀改雲壇。"}