{"拼音": "zǒu", "部首": "走", "笔画数": "7", "Unicode": "8D70", "page": "1215", "volume": "【酉集中】【走字部】", "notes": "\r\n\r\n〔古文〕㞫【廣韻】子苟切【集韻】【韻會】【正韻】子口切，𠀤奏上聲。【說文】趨也。从夭从止。【註】徐鍇曰：𧺆則足屈，故从夭。【五經文字】今經典相承作走。　\n\r\n又【儀禮·士相見禮】將走。【註】走，猶去也。　\n\r\n又【司馬遷·報任少卿書】太史公牛馬走。【註】走，猶僕也。【班固·答賔戲】走亦不任厠技於彼列。○按《漢書·敘傳》走作僕。　\n\r\n又【廣韻】【集韻】【韻會】【正韻】𠀤則𠋫切，音𨂡。【釋名】疾趨曰走。走，奏也。促有所奏至也。【羣經音辨】趨向曰走。【書·武成】駿奔走。【孟子】棄甲曳兵而走。【爾雅·釋宮】中庭謂之走。【註】走，疾趨也。　又與奏同。【詩·大雅】予曰有奔奏。【疏】今天下皆奔走而歸趨之也。【釋文】奏，本亦作走。音同。　\n\r\n又【韻補】叶子與切。【左傳·昭七年】正考父鼎銘：一命而僂，再命而傴，三命而俯，循牆而走，亦莫余敢侮。　又叶養里切，音以。【論語讖】殷惑妲己玉馬走。\n\r\n考證：〔【詩·大雅】予曰有奔走。〕　謹照原文奔走改奔奏。"}