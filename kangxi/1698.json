{"拼音": "diāo", "部首": "刀", "笔画数": "2", "Unicode": "5201", "page": "135", "volume": "【子集下】【刀字部】", "notes": "\n\n【唐韻】都聊切【集韻】【韻會】【正韻】丁聊切，𠀤音貂。古者軍有刁斗。【前漢·李廣傳】不擊刁斗。【註】孟康曰：以銅作鐎，受一斗，晝炊飮食，夕擊夜行。又刁刁，風欲止微動貌。【莊子·齊物論】而獨不見之調調之刁刁乎。【郭象註】調調，刁刁，搖動貌。又姓。【史記·貨殖傳】齊俗賤奴虜，而刁閒獨愛貴之。【韻會】出渤海齊大夫豎刁之後。【韻會】《說文》刀，兵也。都牢切，又丁聊切。本一字而二音，後人作刁以別之而已。"}