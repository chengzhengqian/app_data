{"拼音": "guāng,héng,hèng,huáng,huàng", "部首": "木", "笔画数": "15", "Unicode": "6A2A", "page": "555", "volume": "【辰集中】【木字部】", "notes": "\n\n【唐韻】戸盲切【集韻】【韻會】【正韻】胡盲切，𠀤音黌。【說文】闌木也。　\n\n又【唐韻】縱橫也。東西曰縱，南北曰橫。亦作從橫。【史記·蘇秦傳】合從連衡。【漢書音義】利合爲從，威權相脅爲橫。\n\n又【呂覽·離謂篇】失從之意，失橫之事。【註】關東六國爲從，關西爲橫。一曰以六攻一爲從，以一離六爲橫。\n\n又【楚辭·招隱】不知橫之與縱。【註】緯曰橫，經曰縱。　又星名。【前漢·天文志】王梁之旁有八星絕漢，曰天橫。　又縣名。【前漢·地理志】橫縣，屬琅邪郡。　又學舍也。與黌通。【後漢·鮑德傳】修起橫舍。　又姓。【風俗通】韓王子成號橫陽君，其後爲氏。　\n\n又【唐韻古音】胡光切，音黃。【楚辭·九辯】收恢台之孟夏兮，然欿傺而沈藏。葉菸邑而無色兮，枝煩挐而交橫。　\n\n又【集韻】草名。【爾雅·釋草】傅，橫目。【註】一名結縷。俗謂之鼓箏草。　\n\n又【集韻】姑黃切，音光。漢門名。　\n\n又【集韻】【正韻】𠀤戸孟切，衡去聲。不順理也。【孟子】待我以橫逆。【前漢·吳王傳】吳王日益橫。　又卜兆名。【前漢·文帝紀】卜之，兆得大橫。　\n\n又【唐韻】【集韻】𠀤古曠切，音桄。盛氣充滿也。【禮·樂記】鐘聲鏗鏗以立號，號以立橫，橫以立武。　\n\n又【類篇】俎跗，橫木也。"}