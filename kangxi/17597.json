{"拼音": "tāo", "部首": "水", "笔画数": "13", "Unicode": "6ED4", "page": "643", "volume": "【巳集上】【水字部】", "notes": "\n\n【唐韻】土刀切【集韻】【韻會】【正韻】他刀切，𠀤音叨。【說文】水漫漫大貌。【書·堯典】浩浩滔天。　又流貌。【詩·齊風】汶水滔滔。　又慢也。【左傳·昭二十六年】士不濫，官不滔。　又水名。【穆天子傳】庚辰至於滔水。　又八風之一。【呂氏春秋】東方曰滔風。　又九土之一。【淮南子·地形訓】西南戎州曰滔土。　\n\n又【集韻】徒刀切，音陶。聚也。【莊子·田子方】滔乎前而不知其所以然。　【說文】从水舀聲。舀音由。凡慆蹈韜縚等字，皆从舀。上从爪，下从杵臼之臼。凡陷閻諂欿等字𠀤从臽，音陷。與舀義別。\n\n考證：〔【淮南子·地形訓】南戎州曰滔土。〕　謹照原文南上增西字。"}