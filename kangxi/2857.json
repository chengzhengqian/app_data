{"拼音": "qù", "部首": "厶", "笔画数": "5", "Unicode": "53BB", "page": "164", "volume": "【子集下】【厶字部】", "notes": "\n\n【唐韻】【集韻】【韻會】𠀤丘據切，墟去聲。【說文】人相違也。【廣韻】離也。【增韻】來去，離去，去就之去。【玉篇】行也。【史記·莊助傳】汲黯招之不來，麾之不去。又棄也。【後漢·申屠剛傳】愚聞人所歸者，天所與。人所畔者，天所去也。\n\n又【唐韻】羌舉切【集韻】【韻會】口舉切【正韻】丘舉切，𠀤墟上聲。【集韻】徹也。又藏也。【前漢·蘇武傳】掘野鼠，去草實而食之。【註】去，收藏也。\n\n又【集韻】或作弆。【前漢·𨻰遵傳】遵善書，與人尺牘，皆藏弆以爲榮。【註】弆，亦藏也。\n\n又【韻會】【正韻】𠀤丘於切，音墟。疾走。【正字通】同驅。【詩·小雅】鳥鼠攸去，君子攸芋。【左傳·僖十五年】秦伯伐晉。卜之，曰：千乘三去，三去之餘，獲其雄狐。"}