{"拼音": "shì,yè,yì", "部首": "水", "笔画数": "11", "Unicode": "6DB2", "page": "628", "volume": "【巳集上】【水字部】", "notes": "\n\n【唐韻】羊益切【集韻】【韻會】【正韻】夷益切，𠀤音繹。【說文】𧗁也，𧗁氣液也。【字林】液，汁也。　又淫液，謂音連延不絕之意。【禮·樂記】咏嘆之，淫液之。　又姓。【急就篇】有液容調。　又與掖通。【前漢·王莽傳】液庭尉媵未充。　\n\n又【集韻】施隻切。音釋。漬也。【周禮·冬官考工記】弓人凡爲弓，冬析幹而春液角。【註】液讀爲醳。【疏】醳酒之醳，亦漬液之義。　又解散也。【文子·上仁篇】渙乎其若水之液。　\n\n又【韻補】叶弋灼切，音龠。【左思·蜀都賦】黍稷油油，稉稻漠漠。指渠口以爲雲門，灑彪池而爲陸澤。雖星畢之滂沱，曾未齊其膏液。澤音託。\n\n考證：〔【說文】盡也，盡氣液也。〕　謹照二盡字皆𧗁字之譌𧗁氣液也見說文血部兩盡字𠀤改𧗁。"}