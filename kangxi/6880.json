{"拼音": "xuān", "部首": "宀", "笔画数": "9", "Unicode": "5BA3", "page": "284", "volume": "【寅集上】【宀字部】", "notes": "\n\n〔古文〕𡩦【唐韻】須緣切【集韻】【韻會】荀緣切【正韻】息緣切，𠀤音瑄。【說文】天子宣室也。从宀𠄢聲。【徐鉉曰】从回，風回轉，所以宣隂陽也。　\n\n又【爾雅·釋言】徧也。【詩·大雅】旣順廼宣。【註】順，安。宣，徧也。　\n\n又【左傳·賈註】通也。【詩·周頌】宣哲維人。【註】宣，通。哲，智也。　又布也，散也。【書·臯陶謨】日宣三德。【禮·月令】季秋，會天地之藏，無有宣出。【註】物皆收斂，無有宣露出散也。　\n\n又【增韻】召也。【包佶詩】隔屛初聽玉音宣。　\n\n又【爾雅·釋言】緩也。　又盡也，明也，示也。【周語】爲川者，決之使導。爲民者，宣之使言。\n\n又【左傳·成十三年】是用宣之，以懲不壹。　\n\n又【詔書別錄】唐故事，中書舍人掌詔誥，皆寫兩本，一爲底，一爲宣，在中書可檢覆，謂之正宣。　\n\n又【諡法】善聞周達曰宣。一曰聖善周聞曰宣。　\n\n又【周禮·冬官考工記】車人之事，半矩謂之宣。　\n\n又【爾雅·釋器】璧大六寸，謂之宣。【郭璞註】漢書瑄玉是也。瑄宣同。　又州名。吳宣城郡，唐改宣州。　又姓。【正字通】東漢人宣秉。　又頭髮皓落也。【易·說卦】巽爲宣髮。【註】髮早白也。今文譌作寡髮。【釋文】寡本作宣。　又叶相倫切，音荀。【徐幹·齊都賦】日不遷晷，𤣥澤普宣。鶉火南飛，我后來巡。　【集韻】本作𡨈。\n\n考證：〔【爾雅·釋訓】通也。〕　謹按爾雅無此文。謹改左傳賈註。賈註見史記四十二。"}