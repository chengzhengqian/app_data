{"拼音": "kài,qì", "部首": "心", "笔画数": "12", "Unicode": "6112", "page": "394", "volume": "【卯集上】【心字部】", "notes": "\n\n【廣韻】【集韻】【韻會】𠀤去例切，音𡳅。【說文】息也。从心曷聲。【詩·小雅】不尚愒焉。【大雅】汔可小愒。【傳】皆訓息也。　\n\n又【集韻】或作偈。【揚雄·甘泉賦】度山巒兮偈棠梨。【師古註】偈，讀作愒。　\n\n又【廣韻】苦蓋切【集韻】【韻會】【正韻】丘蓋切，𠀤音磕。【廣韻】貪也。【左傳·昭元年】忨歲而愒日。【註】忨，愒，皆貪也。　又急也。【春秋·隱三年】葬宋繆公。《廣韻》引【公羊傳】不及時而葬曰愒。愒，急也。今本作渴。　\n\n又【集韻】可亥切，音愷。義同。\n\n又【集韻】許葛切，音𠿒。相恐怯也。或作曷。通作偈。　\n\n又【廣韻】丘謁切【集韻】【韻會】丘傑切，𠀤音朅。【廣韻】息也。　本作愒。破體作①，遂譌成②，再譌成③憇④𢡲憩。①从日从匃从心。②从白从甘。③从自从甘从心。④字作𣆆下心。𢡲字原作甛下心。\n\n考證：〔【公羊傳】不及時而日愒葬也。【註】急也。或作渴，又作幆〕　謹按今本公羊傳作渴，惟廣韻引公羊作愒。謹改爲廣韻引公羊傳不及時而葬曰愒。愒，急也。今本作渴。"}