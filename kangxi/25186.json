{"拼音": "zhāng,zhàng", "部首": "立", "笔画数": "11", "Unicode": "7AE0", "page": "871", "volume": "【午集下】【立字部】", "notes": "\r\n\r\n【廣韻】【集韻】【韻會】諸良切【正韻】止良切，𠀤音彰。【說文】樂竟爲一章。从音从十。十，數之終也。　又采也。【書·臯陶謨】五服五章哉。【周禮·冬官考工記】畫繢之事，靑與赤謂之文，赤與白謂之章。　又明也。【易·垢卦】品物咸章。【書·洪範】俊民用章。　又文章也。【詩·小雅】維其有章矣。【箋】禮文也。　又篇章。【詩疏】詩有章句，總義包體，所以明情也。　又成事成文曰章。【孟子】不成章不達。【周語】將以講事成章。　\n\r\n又【周語】余敢以私勞，變前之大章。【註】表也，表明天子與諸侯異物也。　又條也，程也。【史記·高祖紀】約法三章。【太史公自序】張蒼爲章程。【註】章。歷數之章術也。　又大林木曰章。【史記·貨殖傳】千章金材。　\n\r\n又【爾雅·釋山疏】山形上平者名章。　又地名。【山海經】鮮山又東曰章山。又赤水之北有章尾山。【史記·楚世家】吳大敗楚于豫章。【前漢·地理志】勃海郡屬縣章武，章鄕，會稽郡屬縣句章，西河郡千章縣，廣平國斥章，東平國章縣。【後漢·光武紀】建武六年，改春陵鄕爲章陵縣。　又官名。【周禮·春官】保章氏。【前漢·王子侯表】千章侯。【百官志】東閣主章令丞。【師古註】主章，掌大材也。【前漢·宣帝紀】元康元年置建章衞尉。　\n\r\n又【爾雅·釋天】太歲在庚曰上章。　又樂名。【禮·記註】大章，堯樂名。　又印章。【漢官儀】吏秩比二千石以上，銀印龜鈕其文曰章，刻曰某官之章。　又章奏。【獨斷】凡羣臣書通於天子者四，曰章，曰奏，曰表，曰駁議。　\n\r\n又【左傳·僖五年】日南至。【疏】步曆之始，以朔旦冬至爲首，曆之上元，其年是十一月朔旦冬，至十九年閏月盡，復得十一月。朔旦冬至，故以十九年爲一章，積章成部，積部成紀。治曆者以此章部爲法，以知氣朔。　又章甫，殷冠名。【禮·郊特牲】章甫，殷道也。　又總章，舜明堂名。　又建章，漢宫名。在長安。城西周迴二十餘里。　又姓，秦將章邯。　又諡法。【逸書】温克令儀曰章。　又國名。【左傳註】謝，章，薛，舒，呂，祝，終，泉，畢，過，此十國皆任姓。　又俗或謂舅曰章。　\n\r\n又【六書音義】周章，怔營貌。又懼貌。亦作慞。　\n\r\n又【字彙補】與樟同。【司馬相如·子虚賦】楩楠豫章。　又與獐同。【周禮·冬官考工記】山以章。【註】讀爲獐。　【韻會小補】又叶之風切，音中。【書·臯陶謨】天秩有禮，自我五禮有庸哉，同寅協恭和衷哉，天命有德，五服五章哉。　又之亮切。同障。【禮·雜記】四面有章。\n\r\n考證：〔【司馬相如·上林賦】楩楠豫章。〕　謹照原文上林賦改子虚賦。"}