{"拼音": "gōng,hōng,hóng", "部首": "糸", "笔画数": "6", "Unicode": "7EA2", "page": "916", "volume": "【未集中】【糸字部】", "notes": "\r\n\r\n【廣韻】戸公切【集韻】【韻會】【正韻】胡公切，𠀤音洪。【說文】帛赤白色。【釋名】紅，絳也。白色之似絳者。【論語】紅紫不以爲褻服。【疏】紅，南方閒色。　又地名。【左傳·昭八年】大蒐于紅。【註】紅，魯地。　又草名。【爾雅·釋草】紅，蘢古。【註】俗呼紅草爲蘢鼓，語轉耳。　\n\r\n又【集韻】沽紅切【正韻】古紅切，𠀤音公。與功通。【史記·文帝紀】服大紅十五日，小紅十四日。【註】服虔曰：當言大功、小功。　又與工通。【前漢·酈食其傳】紅女下機。【註】師古曰：紅，讀曰工。　\n\r\n又【集韻】古巷切，音降。絳或作紅。【前漢·外戚恩澤侯表】孝平二十二人，有紅侯。【註】師古曰：疑紅字當爲絳。劉攽曰：今有紅縣，音降。紅亦有降音。"}