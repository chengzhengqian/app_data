{"拼音": "chàn,chán", "部首": "人", "笔画数": "19", "Unicode": "5133", "page": "121", "volume": "【子集中】【人字部】", "notes": "\n\n【廣韻】士咸切【集韻】【韻會】鋤咸切，𠀤音讒。【說文】儳，互不齊也。　又師次不整。【左傳·僖二十二年】宋公及楚人戰于泓。司馬子魚曰：聲盛致志，鼓儳可也。【註】乗其陣未成列，急攻之也。　又疾也。【後漢·何進傳】進驚馳，從儳道歸營。　\n\n又【廣韻】儖儳，惡貌。　\n\n又【集韻】仕懺切【韻會】仕陷切，𠀤音䪌。輕言也。　\n\n又【禮·表記】君子不以一日使其躬儳焉，如不終日。【註】謂苟且不整肅也。鄭氏曰：可輕賤之貌。　\n\n又【集韻】初鑒切，音懺。亦不齊也。又雜言也。【禮·曲禮】毋儳言。　又蒼鑒切。蹔也。\n\n考證：〔【左傳·僖二十二年】宋公及楚人戰于泓。司馬子魚曰，聲盛致氣，鼓儳可也。〕　謹照原文致氣改致志。"}