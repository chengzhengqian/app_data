{"拼音": "xián", "部首": "門", "笔画数": "12", "Unicode": "9591", "page": "1332", "volume": "【戌集上】【門字部】", "notes": "\r\n\r\n【唐韻】戸閒切【集韻】【韻會】何閒切【正韻】何艱切，𠀤音閒。【說文】闌也。从門，中有木。【徐曰】閑，猶闌也。以木歫門也。會意。【廣韻】防也，禦也，法也。【易·乾卦】閑邪存其誠。【疏】言防閑邪惡，當自存其誠實也。\n\r\n又【家人】閑有家。【疏】正義曰：治家之道在初，卽須嚴正立法防閑也。\n\r\n又【書·畢命】雖收放心，閑之維艱。　\n\r\n又【廣韻】大也。【詩·商頌】旅楹有閑。【疏】𨻰列其楹，有閑然而大。　\n\r\n又【詩·魏風】桑者閑閑兮。【傳】閑閑然，男女無別往來之貌。　\n\r\n又【爾雅·釋詁】習也。【詩·秦風】遊于北園，四馬旣閑。【傳】閑，習也。\n\r\n又【禮·經解】以之田獵有禮，故戎事閑也。　\n\r\n又【韻會】馬闌也。【前漢·百官公卿表】龍馬閑駒。【註】閑闌，養馬之所也。故曰閑駒。【周禮·夏官·校人】天子十有二閑。【註】每廐爲一閑。【左傳·成十八年註】每廐爲一閑，閑有二百一十六匹。　\n\r\n又【周禮·夏官·虎賁氏】舎則守王閑。【註】閑，梐枑。【疏】閑與梐枑，皆禁衞之物也。　又閡也。【易·大畜】日閑輿衞。【註】閑，閡也。衞，護也。進得其時，雖涉艱難，而無患也。輿雖遇閑，而故衞也。【疏】進得其時，涉難無患，雖曰有人欲閑閡車輿，乃是防衞見護，故曰閑輿衞也。　又動搖也。【詩·大雅】臨衝閑閑。【傳】閑閑，動搖也。　\n\r\n又【荀子·勸學篇】多見曰閑。　\n\r\n又【博雅】閑，遮也。　\n\r\n又【韻補】叶音賢。【曹植·王粲誄】發言可詠，下筆成篇。何道不洽，何藝不閑。　【正字通】閒暇、閒宂與閑音同義別。潘岳閒居賦，淸𥡆敞閑，本作閒，吳棫韻補引賦攺作閑。字彙引入閑註，譌誤與韻補同。正韻十刪閒註：俗作閑。分閒、閑爲二。閑註，闌也，習也。又訓散也，宂也，暇也。亦作嫺。嫺註：通作閑。合閒閑爲一，自相矛盾。閑習之閑或借嫺，防閑、馬閑，古今未有攺从嫺者，汎云閑亦作嫺，尤非。"}