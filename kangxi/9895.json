{"拼音": "zhēng,zhǐ", "部首": "彳", "笔画数": "15", "Unicode": "5FB5", "page": "370", "volume": "【寅集下】【彳字部】", "notes": "\n\n〔古文〕𢾷𢽠𡈼𢽡【唐韻】陟陵切【集韻】【韻會】知陵切，𠀤陟平聲。【說文】召也。从微省。𡈼爲徵，行於微而文達者，卽徵之。【周禮·天官·宰夫】掌百官府之徵令。【註】別異諸官，以備王之徵召。【周語】唯官是徵。　\n\n又【廣韻】證也，明也。【書·洪範】念用庶徵。【左傳·昭三十年】且徵過也。【註】徵，明也。　\n\n又【廣韻】成也。【儀禮·士昏禮】納徵。【註】徵，成也。使使者納幣以成昏禮。　又問也。【左傳·僖四年】包茅不入，王祭不共，無以縮酒，寡人是徵。　又斂也。【周禮·地官】閭師以時徵其賦。【疏】閭師徵斂百里內之賦貢。　又求也。【史記·貨殖傳】物賤之徵貴。【註】徵，求也，謂此處物賤，求彼貴賣之。　\n\n又【爾雅·釋詁】徵，虛也。　又姓。【廣韻】吳太子率更令河南徵崇。　\n\n又【集韻】持陵切，音懲。縣名。【左傳·文十年】泰伯伐晉，取北徵。【音義】今徵縣。【史記·河渠書】穿渠，自徵引洛水，至商顏下。【前漢·地理志】左馮翊有徵縣。【註】卽今之澄城是也。　\n\n又【廣韻】【集韻】【韻會】𠀤陟里切，知上聲。【玉篇】宮徵也。【爾雅·釋樂】徵謂之迭。【樂書】聲出於心，而齒合吻開，爲之徵。徵，火也，其性烈而善燭。五音配夏。【禮·月令】孟夏之月，其音徵。\n\n又【樂記】徵爲事。【疏】徵屬夏，夏時生長萬物，皆成形體。事亦有體，故以徵配事也。【風俗通】徵者，祉也。物盛大而繁祉也。五行爲火，五常爲禮，五事爲視。凡歸爲事。　又與懲通。【荀子·正論篇】凡𠛬人之本，禁暴惡惡，且徵其來也。　又與征通。【史記·三王世家】非敎士不得從徵。　又叶陟隆切，音中。【班固·靈臺詩】乃經靈臺，靈臺旣崇。帝勤時登，爰考休徵。"}