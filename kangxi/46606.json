{"拼音": "zhèn", "部首": "鳥", "笔画数": "15", "Unicode": "9D06", "page": "1484", "volume": "【亥集中】【鳥字部】", "notes": "\r\n\r\n【唐韻】【集韻】【韻會】【正韻】𠀤直禁切，音沈。【說文】毒鳥也。【玉篇】毒鳥食蛇，其羽畫酒，飮之卽死。【廣雅】鴆鳥。其雄謂之運日，其雌謂之隂諧。【廣志】鴆形似鷹，大如鶚，毛黑，喙長，食蛇及橡實。【晉語】置鴆於酒。【屈原·離騷】吾令鴆爲媒兮，鴆告予以不好。又鴆有同名殊類者。【山海經】瑤碧之山有鳥，狀如雉，恆食蜚，名曰鴆。又通作酖。【左傳·閔元年】宴安酖毒，不可懷也。【註】酖與鴆通。\n\r\n又【集韻】徒南切，音覃。義同。又丁紺切，音馾。鳥名。或作𪀩𩾺。"}