{"拼音": "tīng,tìng", "部首": "耳", "笔画数": "22", "Unicode": "807D", "page": "970", "volume": "【未集中】【耳字部】", "notes": "\r\n\r\n〔古文〕𦕢【廣韻】【集韻】【韻會】【正韻】𠀤他定切，音侹。【說文】聆也。【釋名】聽，靜也。靜，然後所聞審也。【書·太甲】聽德惟聰。【儀禮·士昏禮】命之曰：敬恭聽，宗爾父母之言。　\n\r\n又【廣韻】待也。　又受也。【左傳·成十一年】鄭伯如晉聽成。【註】聽，猶受也。　又從也。【易·艮卦】不拯其隨未退聽也。【疏】聽，從也。【左傳·昭二十六年】姑慈婦聽。　又斷也。【禮·王制】司寇正𠛬明辟，以聽獄訟。【周禮·天官·大宰】凡邦之小治，則冢宰聽之。【前漢·𠛬法志】一曰辭聽，二曰色聽，三曰氣聽，四曰耳聽，五曰目聽。　又任也。【前漢·景帝紀】其議民欲徙寬大地者，聽之。　又𠋫也。【戰國策】請爲王聽東方之處。【註】聽，偵𠋫之。　\n\r\n又【唐韻】他丁切【集韻】【韻會】湯丁切【正韻】他經切，𠀤音㕔。【集韻】聆也，聽受也。中庭曰聽事，言受事察訟於是。俗作㕔。毛氏曰：漢晉皆作聽，六朝以來始加厂。　\n\r\n又【韻補】叶儻陽切，音堂。【蘇轍·讀道藏詩】昔者惠子死，莊子笑自傷。微言不復知，言之使誰聽。"}