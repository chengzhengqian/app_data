{"拼音": "zhēn", "部首": "目", "笔画数": "10", "Unicode": "771E", "page": "804", "volume": "【午集中】【目字部】", "notes": "\r\n\r\n〔古文〕𡙊【唐韻】側鄰切【集韻】【韻會】【正韻】之人切，𠀤軫平聲。【說文】仙人變形而登天也。【司馬子坐忘樞翼篇】鍊形爲氣，名曰眞人。　\n\r\n又【玉篇】不虛假也。【韻會】實也。僞之反也。【正韻】神也，淳也，精也，正也。【莊子·漁父篇】眞者，精誠之至也。【前漢·宣帝詔】使眞僞毋相亂。【後漢·馬援傳】帝王自有眞也。　\n\r\n又【南齊書·顧歡傳】佛號正眞，眞會無生。【天隱子神解篇】本一性而言，謂之眞如。　\n\r\n又【舊唐書·明皇紀】莊子文子列子庚桑子所著書，改爲眞經。　又天曰眞宰。【莊子·齊物論】若有眞宰，而特不得朕。　又天眞，天乙，始生之眞元也。【黃帝素問】有上古天眞論。　又畫像曰寫眞。【張君房麗情集】蒲女崔徽寫眞，寄裴敬中。　又星名。【晉書·天文志】京房風角集星章，妖星，一曰眞若。歲星所生也。　又茶名。【博物志】飲眞茶，令人少眠。任昉云：眞，香茗，出巴東。　又香名。【洪芻香譜】降眞香，生南海諸山。　又金名。【本草·釋名】陶弘景曰：仙方名金爲太眞。　又玉名。【抱朴子僊藥篇】𤣥眞者，玉之別名也。　又州名。漢廣陵地，宋置眞州。又四川化外，唐置眞州。　又姓。漢長史眞祐，宋學士眞德秀。又複姓。唐將軍眞郭待封。　\n\r\n又【南齊書·魏虜傳】北魏呼官吏爲眞，如直眞，烏矮眞之類。　又叶之然切，音旃。【陸雲·陸常侍誄】於惟君德，齊聖廣淵。羣彥景附，漸化濯眞。　【六書正譌】人受氣以生，目最先，神之所聚，無非實也。故从目从匕。匕，化也。从兀，氣之狀也。會意。【孫季昭曰】六經之中無眞字。𠤛，古文眞。\n\r\n（真）同眞。俗字。"}