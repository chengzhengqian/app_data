{"拼音": "kuān", "部首": "宀", "笔画数": "14", "Unicode": "5BEC", "page": "292", "volume": "【寅集上】【宀字部】", "notes": "\n\n〔古文〕完【唐韻】苦官切【集韻】【韻會】【正韻】枯官切，𠀤㱁平聲。【說文】屋寬大也。从宀莧聲。莧音桓，今文省作寬。一曰緩也。【廣韻】愛也，裕也。又舒也。【易·乾卦】寬以居之。【詩·衞風】寬兮綽兮。【註】寬，宏裕也。\n\n又【書·舜典】敬敷五敎在寬。　\n\n又【增韻】不猛也。【書·大禹謨】臨下以𥳑，御衆以寬。\n\n又【君𨻰】寬而有制，從容以和。【左傳·昭二十年】子產謂子大叔曰：唯有德者能以寬服民，其次莫如猛。又曰寬以濟猛，猛以濟寬，政是以和。　又緩也。【史記·韓非列傳】寬則寵名譽之，人急則用介冑之士。　又宥也。【史記·廉頗列傳】鄙賤之人，不圖將軍寬之至此也。　又姓。　又叶驅圓切，音圈。【詩·衛風】考槃在㵎，碩人之寬。叶下諼。　又叶巨員切，音權。【韓愈·閔已賦】昔顏氏之庶幾，在隱約而平寬。固哲人之細事，夫子乃嗟歎其賢。"}