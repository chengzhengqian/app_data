{"拼音": "yòu", "部首": "言", "笔画数": "9", "Unicode": "8BF1", "page": "1162", "volume": "【酉集上】【言字部】", "notes": "\r\n\r\n〔古文〕羐【唐韻】與久切【集韻】【韻會】以九切【正韻】云九切，𠀤音酉。【爾雅·釋詁】進也。\n\r\n又【詩·𨻰·風衡門序】衡門，誘僖公也。【箋】進也。　\n\r\n又【玉篇】相勸也。【廣韻】道也。【書·大誥】肆予大化，誘我友邦君。【傳】化其固滯，誘其順從。【詩·召南】有女懷春，吉士誘之。【傳】道也。　\n\r\n又【廣韻】敎也。【儀禮·鄕射禮】誘射。【註】敎也。　\n\r\n又【說文】相訹呼也。【玉篇】誘，引也。【左傳·僖十年】卻芮曰：幣重而言甘，誘我也。【史記·越王句踐世家】吳太宰嚭貪，可誘以利。　又通作牖。【詩·大雅】天之牖民。【正義】牖與誘通。【禮·樂記】詩云：誘民孔易。【註】詩本作牖。　又叶演女切，音雨。【韓愈·元和聖德詩】有恇其凶，有餌其誘。其出穰穰，隊以萬數。數上聲。　【說文】本作𦍶。或作䛻。【集韻】或作𥤃。𦍶字原从𦬒从処作。"}