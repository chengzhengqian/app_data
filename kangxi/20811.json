{"拼音": "dài", "部首": "玉", "笔画数": "13", "Unicode": "7447", "page": "736", "volume": "【午集上】【玉字部】", "notes": "\r\n\r\n【廣韻】徒耐切【集韻】【韻會】待戴切【正韻】度耐切，𠀤音代。【廣韻】瑇瑁。【正字通】瑇瑁生南海，介屬，狀似龜黿，殼稍長，背有甲十二片，黑白班文，邊缺如鋸齒，無足，有四鬣，前長後短，煮其甲，柔如皮，因以作器。顧玠海槎錄云：老者甲厚色明，小者甲薄色暗。世言鞭血成班，謬也。取時必倒懸其身，用熱醋潑之，甲逐片墜下。陸佃曰：瑇瑁不再交，望卵影抱，謂之護卵。應劭曰：雄曰瑇瑁，雌曰觜蠵。一說瑇瑁六葉，厚而黃。其僞者則以石灰鉛粉鹻水點牛角爲之。　又瑁遺精，蛟魚吞食吐出，年深結塊者爲撒八兒，價如金。見劉郁西域記。互詳瑁字註。　\n\r\n又【廣韻】【集韻】徒沃切【正韻】徒谷切，𠀤音毒。義同。　【正字通】瑇，俗作玳。文選从虫作蝳蝐。歐陽詢飛白書及字詁崔希裕略古，皆从甲作𣫹𤲰。王莽傳省作毒冒。"}