{"拼音": "piāo", "部首": "風", "笔画数": "15", "Unicode": "98D8", "page": "1414", "volume": "【戌集下】【風字部】", "notes": "\r\n\r\n【集韻】【韻會】【正韻】𠀤𤰞遙切，音標。【玉篇】旋風也。【詩·檜風】匪風飄兮。【釋文】符遙反，又必遙反。【前漢·蒯通傳】飄至風起。【註】必遙反。謂疾風。　\n\r\n又【廣韻】符霄切【集韻】毗霄切，𠀤音瓢。義同。【爾雅·釋天】回風爲飄。【釋文】飄，音瓢。【詩·小雅】飄風發發。【釋文】飄，避遙反。　\n\r\n又【唐韻】撫招切【集韻】紕招切，𠀤音嫖。飄颻。【史記·司馬相如傳】天子大說，飄飄有凌雲之氣。　\n\r\n又【韻會】吹也。【曹植詩】驚風飄白日。【陶潛·歸去來辭】風飄飄而吹衣。　又落也。【莊子·達生篇】雖有忮心者，不怨飄瓦。【註】落也。【韻義】飄，匹遙反。　\n\r\n又【韻會】通作漂。【前漢·楊惲傳】漂然皆有節槩，知去就之分。　又通作縹。【前漢·揚雄傳】縹縹有凌雲之志。　\n\r\n又【集韻】匹妙切，音剽。【曹植·感節賦】折若華之翳曰：庶朱光之長照。願寄軀于飛蓬，乗陽風而遠飄。　【說文】作𩙞。【六書故】作𩙞。"}