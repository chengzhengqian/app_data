{"拼音": "cù,shǔ,shù,shuò", "部首": "攴", "笔画数": "13", "Unicode": "6570", "page": "475", "volume": "【卯集下】【攴字部】", "notes": "\n\n【廣韻】所矩切【集韻】爽主切，𠀤音籔。【說文】計也。【易·說卦】數往者順。【詩·小雅】心焉數之。【禮·曲禮】問國君之富，數地以對。　\n\n又【博雅】責也。【左傳·昭二年】使吏數之。【註】責數其罪。　\n\n又【集韻】𤕤阻切，音所。義同。　\n\n又【廣韻】色句切【集韻】【韻會】【正韻】雙遇切，𠀤音捒。算數也。【羣經音辨】計之有多少曰數。【類篇】枚也。【易·節卦】君子以制數度議德行。【疏】數度，謂尊𤰞禮命之多少。\n\n又【繫辭】極數知來之謂占。【疏】蓍策之數。【書·大禹謨】天之曆數在汝躬。【疏】天之曆運之數。【周禮·天官·小宰】掌官常以治數。【註】治數，每事多少異也。【後漢·律曆志】隷首作數。【註】隷首，黃帝之臣。　\n\n又【廣韻】【集韻】【韻會】【正韻】𠀤色角切，音朔。頻數也。【禮·祭義】祭不欲數，數則煩。　\n\n又【爾雅·釋詁】數，疾也。【疏】皆謂急疾也。　\n\n又【集韻】蘇谷切，音速。【禮·樂記】衞音趨數煩志。【註】趨數，讀爲促速，聲之誤也。【史記·賈生傳】淹數之度兮，語余其期。【註】徐廣曰：數，速也。　\n\n又【集韻】【韻會】𠀤趨玉切，音促。細也。【孟子】數罟不入洿池。【趙岐註】密細之網。　\n\n又【集韻】聳取切，音繏。數數，猶汲汲也。　又所錄切，松入聲。汲水疾也。【莊子·天地篇】數如泆湯。　又所六切，音縮。數數，迫促意。　又仕角切，音浞。促也。　\n\n又【韻補】叶先奏切。【陸機·宣猷堂詩】篤生我后，克明克秀。體輝重光，承規景數。"}