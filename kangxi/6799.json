{"拼音": "rǒng", "部首": "宀", "笔画数": "5", "Unicode": "5B82", "page": "281", "volume": "【寅集上】【宀字部】", "notes": "\n\n【唐韻】【正韻】而隴切【集韻】【韻會】乳勇切，𠀤戎上聲。【說文】散也。从宀，人在屋下，無田事也。古設官分職，有宂員備使令。【周禮·夏官】稾人掌共外內朝宂食者之食。【註】謂外內朝上直諸吏，謂之宂吏，亦曰散吏。【續漢志】有宂從僕射。【註】散從也。　\n\n又【增韻】雜也，剩也，忙也。今無事備員曰宂官。蘇軾曰：爲政在去三宂，曰宂官，宂兵，宂費。　又民無定居曰宂。【後漢·光武詔】流宂道路，朕甚愍之。　\n\n又【集韻】戎用切。義同。　\n\n又【正字通】俗从几作宂。或作冗，𠀤非。"}