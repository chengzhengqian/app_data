{"拼音": "báo,bó,bò,bù", "部首": "艸", "笔画数": "16", "Unicode": "8584", "page": "1060", "volume": "【申集上】【艸字部】", "notes": "\r\n\r\n【唐韻】傍各切，音泊。林薄也。【楚辭註】林草不交錯曰薄。【揚雄·甘泉賦】列新雉于林薄。【註】草叢生曰薄。　又簾也。【禮·曲禮】帷薄之外不趨。【史記·周勃世家】勃以織薄曲爲生。【索隱曰】織蠶薄也。　又厚薄。　又少也。【詩·周南】薄澣我衣。　又聊也。【詩·周南】薄言采之。　又輕也。【前漢·董仲舒傳】愍世俗之靡薄。　又嫌也。【前漢·張安世傳】薄朕忘故。　\n\r\n又【揚子·方言】勉也。秦晉曰釗，或曰薄。故其鄙語曰薄努，猶勉努也。　\n\r\n又【博雅】薉也。　又集也。【司馬相如·上林賦】奄薄水渚。　\n\r\n又【史記·蘇秦傳】心搖搖如懸旌，而無所終薄。　又被也。【書·益稷】外薄四海。　又水名。【山海經】蟲尾之山，薄水出焉。　又姓。【史記·外戚世家】薄太后父，吳人，姓薄氏。　又亭名。【後漢·郡國志】滎陽有薄亭。　又草名。薄荷，見荷字註。　又通亳。【禮·郊特牲】薄社北牖。【註】殷社。【荀子·議兵篇】湯以薄，武以鎬。　又迫各切，音博。廹也。【易·說卦傳】雷風相薄。【左傳·僖二十四年】薄而觀之。　又迫晚曰薄暮。　又侵也。【荀子·天論篇】寒暑未薄而疾。　又匹各切，音粕。【詩·齊風】載驅薄薄。【傳】疾驅聲也。　又薄革切，同欂。壁柱也。【爾雅·釋宮】屋上薄謂之筄。　\n\r\n又【唐韻古音】讀蒲。《書》序：成王旣踐奄，將遷其君於蒲姑。《左傳》《史記》作薄姑。\n\r\n考證：〔【荀子·天倫篇】寒暑未薄而疾。〕　謹照原書改天論篇。"}