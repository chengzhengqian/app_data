{"拼音": "guǎ", "部首": "宀", "笔画数": "14", "Unicode": "5BE1", "page": "290", "volume": "【寅集上】【宀字部】", "notes": "\n\n【唐韻】【集韻】【韻會】【正韻】𠀤古瓦切，瓜上聲。【說文】少也。从宀頒。頒，分賦也。宀分故爲少也。【爾雅·釋詁】罕也。【易·謙卦】君子以裒多益寡，稱物平施。【繫辭】吉人之辭寡。　\n\n又【釋名】倮也。倮然單獨也。【書·梓材】至于敬寡。【周禮·夏官·大司馬】以九伐之法正邦國，馮弱犯寡則𤯝之。　\n\n又【大戴禮】五十無夫曰寡。又凡孀嫠皆曰寡婦。又無夫無婦𠀤謂之寡。丈夫曰索，婦女曰嫠。　又王侯謙稱。【禮·曲禮】諸侯自稱曰寡人。【論語】稱諸異邦曰寡小君，皆言寡德也。　\n\n又【詩·大雅】𠛬于寡妻。【註】嫡妻也。【箋】寡有之妻，言賢也。【疏】嫡妻惟一，故言寡。　又叶公戸切，音古。【詩·小雅】爰及矜人，哀此鰥寡。叶上野羽。野音暑。\n\n又【大雅】不侮矜寡。叶上吐下禦。　又叶古火切，音果。【陸雲·歲暮賦】歲難除而易逝兮，情艱多而泰寡。年有來而棄子兮，時無算而非我。　【正字通】本作寡。【正譌】俗从力作寡，非。寡字下从力作。\n\n考證：〔【論語】夫人自稱曰寡小君。〕　謹照原文改稱諸異邦曰寡小君。"}