{"拼音": "biàn", "部首": "彳", "笔画数": "12", "Unicode": "5FA7", "page": "369", "volume": "【寅集下】【彳字部】", "notes": "\n\n【廣韻】比薦切【集韻】【韻會】【正韻】𤰞見切，𠀤編去聲。【說文】帀也。【廣韻】周也。【書·舜典】徧于羣神。【詩·小雅】羣黎百姓，徧爲爾德。【左傳·莊二十年】樂及徧舞。【疏】言樂之所有，舞悉周徧也。　\n\n又【廣韻】俗作遍。【魏志·賈逵傳註】逵最好春秋左傳，自課誦之，月常一遍。　\n\n又【集韻】或作辯。【禮·曲禮】然後辯殽。【註】辯音徧，義同。　\n\n又【集韻】或作辨。【史記·五帝紀】辨于羣神。【書·舜典】作徧。　又與蹁通。【集韻】蹁或作徧。　又與偏通。【集韻】偏通作徧。"}