{"拼音": "zhōu", "部首": "車", "笔画数": "13", "Unicode": "8F08", "page": "1243", "volume": "【酉集下】【車字部】", "notes": "\r\n\r\n【廣韻】【集韻】【韻會】張流切【正韻】職流切，𠀤音舟。【說文】車轅也。【詩·秦風】五楘梁輈。【註】梁輈，從軫以前稍曲而上，至衡則向下勾之。衡橫居輈下，而輈形穹隆如屋之梁，故曰梁輈。【左傳·隱十一年】穎考叔挾輈以走。【疏】《方言》：楚衞之閒謂轅爲輈。　又輈張，彊梁貌。【後漢·董皇后傳】汝今輈張，怙汝兄耶。"}