{"拼音": "xīng,xìng", "部首": "肉", "笔画数": "13", "Unicode": "8165", "page": "988", "volume": "【未集下】【肉字部】", "notes": "\r\n\r\n【玉篇】桑丁切【廣韻】【集韻】桑經切，𠀤音星。【說文】星見食豕，令肉中生小息肉也。【廣韻】豕息肉，肉中似米。【周禮·天官·內饔】豕肓眡而交睫腥。【註】肉有如米者，似星。　又凡膏亦曰腥。【周禮·天官·庖人】秋行犢麛膳膏腥。【註】膏腥，雞膏也。　又臭也。【禮·月令】仲秋之月，其臭腥。【史記·晉世家】犯肉腥臊，何足食。　又穢也。【書·酒誥】庶羣自酒，腥聞在上。　\n\r\n又【正韻】凡肉未熟曰腥。【論語】君賜腥，必熟而薦之。【史記·禮書】俎上腥魚。【註】鄭曰：大饗祫祭先王，以腥魚爲俎實，不臑熟之也。　\n\r\n又【唐韻】蘇佞切【集韻】【韻會】新佞切，𠀤音性。義同。　【集韻】或作胜。"}