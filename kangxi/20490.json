{"拼音": "yǎn", "部首": "瓦", "笔画数": "20", "Unicode": "7517", "page": "753", "volume": "【午集上】【瓦字部】", "notes": "\r\n\r\n【唐韻】魚蹇切【集韻】【韻會】【正韻】語蹇切，𠀤音巘。【說文】甑也。一曰穿也。【韻會】無底甑也。【揚子·方言】甑，自關而東謂之甗。【左傳·成二年】齊侯使賓媚人賂以紀甗玉磬與地。【周禮·冬官考工記陶人】甗實二鬴，厚半寸，脣寸。【註】甗，無底甑。【正字通】博古圖，甗之爲器，上若甑，可以炊物，下若鬲，可以飪物，蓋兼二器而有之。或三足而圜，或四足而方，考工甗註：鄭𤣥謂無底甑。王安石則曰：从鬳从瓦。鬲獻其氣，甗能受之，然後知甑無底者，所以言其上，鬲獻氣者，所以言其下也。說文止訓爲甑，蓋舉其具。體言之耳。商有父己甗二，父乙甗，祖已甗，鬲甗二，饕餮甗。周有垂花雷紋甗盤，雲饕餮甗，純素甗二。漢有偃耳甗，皆銅爲之。方言：梁謂甗爲鉹。鉹字从金，旣从金，則甗未必皆如考工爲陶器也。　\n\r\n又【爾雅·釋山】重甗隒。【註】謂山形如累兩甗。【疏】山基有重岸也。　又地名。【春秋·僖十八年】宋師及齊師戰于甗。【註】甗，齊地。　\n\r\n又【前漢·司馬相如·上林賦】巖阤甗錡，嶊崣崛崎。【註】甗錡，隆屈窊折貌。【文選註】甗，甑也。錡，敧也。上大下小，有似敧甑也。　\n\r\n又【廣韻】語軒切【集韻】【韻會】魚軒切，𠀤音言。\n\r\n又【廣韻】語戰切【集韻】魚戰切【韻會】疑戰切，𠀤音彥。\n\r\n又【廣韻】魚變切，音獻。\n\r\n又【集韻】【韻會】𠀤語偃切，音險。\n\r\n又【集韻】牛堰切，音撚。義𠀤同。"}