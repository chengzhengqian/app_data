{"拼音": "huáng", "部首": "口", "笔画数": "12", "Unicode": "55A4", "page": "199", "volume": "【丑集上】【口字部】", "notes": "\n\n【唐韻】【集韻】【韻會】【正韻】𠀤胡光切，音黃。【說文】小兒聲。【詩·小雅】其泣喤喤。○按《釋文》喤音橫，華彭反。又云呼彭反，聲也，不云音皇，故《廣韻》亦缺此一音，然叶韻自當讀皇。　\n\n又【廣韻】戸盲切【集韻】【韻會】【正韻】胡盲切，𠀤音橫。義同。　\n\n又【詩·周頌】鐘鼓喤喤。【傳】喤喤，和也。○按《釋文》喤，華彭反，徐音皇，又音宏，三音皆可讀。　\n\n又【集韻】諠也，怒也。　\n\n又【詩·周頌】喤喤厥聲。○按《釋文》喤，華盲反，又音橫，又音皇，三音皆可讀。　\n\n又【廣韻】虎橫切【集韻】呼橫切，𠀤音諻。【廣韻】諻呷也。【集韻】喧也。　\n\n又【通雅】引喤，卽騶唱也。梁制，令僕，中丞各給威儀十人，武冠絳韝皆呼入殿，引喤至階，一人執儀囊不喤。　\n\n又【集韻】虎晃切，音恍。喤呷，衆也。"}