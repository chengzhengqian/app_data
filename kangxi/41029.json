{"拼音": "kàn", "部首": "門", "笔画数": "14", "Unicode": "961A", "page": "1341", "volume": "【戌集上】【門字部】", "notes": "\r\n\r\n【廣韻】【集韻】【韻會】【正韻】𠀤苦濫切，音瞰。【說文】望也。　\n\r\n又【博雅】闞，視也。　\n\r\n又【玉篇】臨也。　\n\r\n又【廣韻】魯邑。【左傳·昭二十五年】叔孫昭子如闞。【註】闞，魯邑。【穀梁傳·昭三十二年】公在乾侯取闞。　又亭名。【後漢·郡國志】東平陸，六國時曰平陸，有闞亭。　又姓。【史記·齊太公世家】闞止有寵焉。　\n\r\n又【集韻】【韻會】𠀤虎檻切，音㺖。虎聲。【詩·大雅】闞如虓虎。【傳】闞然如虎之怒。【釋文】火斬反。【前漢·敘傳】於是七雄虓闞。　\n\r\n又【廣韻】【集韻】許鑒切【韻會】胡懺切【正韻】胡監切，𠀤音㒈。【廣韻】犬聲。【集韻】獸怒聲。　\n\r\n又【集韻】【韻會】【正韻】𠀤虎覽切，音喊。義同。"}