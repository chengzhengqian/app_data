{"拼音": "léi,lèi", "部首": "雨", "笔画数": "23", "Unicode": "9741", "page": "1380", "volume": "【戌集中】【雨字部】", "notes": "\r\n\r\n【玉篇】與雷同。【詩·召南】殷其靁。【釋文】靁，亦作雷。【楚辭·九歌】靁塡塡兮雨冥冥。【前漢·中山靖王傳】聚蟁成靁。【註】師古曰：靁，古雷宇。言衆蚊飛聲有若雷也。　\n\r\n又【周禮·春官·大司樂】靁鼓靁鼗。　又地名。【史記·匈奴傳】北益廣田，至胘靁爲塞。【註】胘靁，地名，在烏孫北。　\n\r\n又【周禮·春官·龜人】掌六龜之屬，西龜曰靁屬。【釋文】力胃反，又如字。【爾雅·釋魚】龜左倪不類。【疏】倪，庳也，不發聲也，謂行時頭左邊向下者名類，周禮西龜曰靁屬是也。　\n\r\n又【集韻】力救切，音溜。龜名也。"}