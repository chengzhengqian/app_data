{"拼音": "xì", "部首": "阜", "笔画数": "12", "Unicode": "9699", "page": "1359", "volume": "【戌集中】【阜字部】", "notes": "\r\n\r\n〔古文〕隟【唐韻】綺戟切【集韻】【韻會】【正韻】乞逆切，𠀤音綌。【說文】壁際孔也。【玉篇】穿穴也，裂也。【禮·三年問】若駟之過隙然。【釋文】隙，本又作卻。【左傳·昭元年】牆之隙壞。【孟子】鑽穴隙相窺。【史記·貨殖傳】秦文孝繆居雍隙。【註】隙者，閒孔也。地居隴蜀之閒要路，故曰隙。　\n\r\n又【玉篇】閒也。【左傳·隱五年】皆於農隙，以講事也。【註】隙，閒也。　\n\r\n又【廣韻】怨也。【史記·樊噲傳】大王今日至，聽小人之言，與沛公有隙。　\n\r\n又【前漢·匈奴傳贊】遭王莽始開邊隙。　\n\r\n又【前漢·地理志】北隙烏丸夫餘。【註】隙，際也。　\n\r\n又【唐韻正】古音綺略反，義同。　\n\r\n又【唐韻正】古音綺路反。【韓非子·亡徵篇】木之折也，必通蠹。牆之壞也，必通隙。【說苑·建本篇】枯魚銜索，幾何不蠹。二親之壽，忽如過隙。○按玉篇、廣韻、韻會、正韻諸書皆作𨻶，故字彙載入十一畫內。惟說文作隙，集韻、類篇因之。正譌，𡭴从二小，中从日，景也，會意。作𨻶，非。故正字通收入十畫內。應从正字通。　【集韻】同䧍。亦作𡮱𧯈。【篇海】譌作𨻩。"}