{"拼音": "yǒu", "部首": "魚", "笔画数": "16", "Unicode": "4C42", "page": "1467", "volume": "【亥集中】【魚字部】", "notes": "\r\n\r\n【廣韻】於柳切【集韻】於九切，𠀤音懮。【說文】魚名。【博雅】鯉也。【正字通】按䱂爲鮒屬，生溪澗中，肰似吹沙魚而短，闊口，大頭，岐尾，色黃黑有斑，脊背上鬐刺螯人。魚經，鰂魚有附土者曰京魚，一曰吐𩵹。食物本草曰：渡父。臨海志曰：吐𩵹卽杜父魚，一名黃䱂，俗呼船矴魚，見人則以啄插入泥土中，如船矴也。\n\r\n又【廣韻】於堯切【集韻】伊堯切，𠀤音幺。\n\r\n又【集韻】於虬切，音幽。又於糾切，音黝。又乙六切，音彧。義𠀤同。懮字原刻从巾从憂。"}