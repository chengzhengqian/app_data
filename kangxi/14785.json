{"拼音": "qiū", "部首": "木", "笔画数": "13", "Unicode": "6978", "page": "542", "volume": "【辰集中】【木字部】", "notes": "\n\n【唐韻】七由切【集韻】【韻會】【正韻】雌由切，𠀤音秋。【說文】梓也。【韻會】楸與梓本同末異，若檜之柏葉松身。【爾雅·釋木】槐，大而皵，楸。小而皵，榎。則楸又槐屬也。【埤雅】楸梧早脫，故楸謂之秋。楸，美木也。一作萩。【史記·貨殖傳】淮北常山巴南河濟之閒，千樹萩，其人與千戸侯等。【述異記】越人多橘柚園，歲出橘稅，謂之橙橘戸。中山又有楸戸，著名楸籍者也。【曹植·名都篇】走馬長楸閒。　又苦楸。【詩·北山有楰疏】其樹葉木理如楸，山楸之異者，今人謂之苦楸是也。　又楸枰，棊局也。【段成式·觀棊詩】閒對奕楸傾一壷。【沈彬詩】井里交連側局楸。"}