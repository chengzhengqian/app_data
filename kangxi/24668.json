{"拼音": "biān,zhēn,zhěn", "部首": "禾", "笔画数": "15", "Unicode": "7A39", "page": "857", "volume": "【午集下】【禾字部】", "notes": "\r\n\r\n【唐韻】【韻會】之忍切【集韻】【正韻】止忍切，𠀤音軫。叢緻也。又聚物也。【爾雅·釋言】苞稹也。【疏】物叢生曰苞。齊人名曰稹。郭璞曰：今人呼叢緻者爲稹。【郭璞·江賦】橉杞稹薄。【註】稹，稠穊也。　\n\r\n又【廣韻】側鄰切【集韻】之人切，𠀤音眞。義同。　又音奠。【周禮·冬官考工記·輪人】凡斬轂之道，必矩其隂陽。陽也者，稹理而堅。隂也者，疏理而柔。【註】陽木文理緻而堅。鄭司農云：稹，讀爲奠祭之奠。　\n\r\n又【集韻】亭年切，音田。木根相迫也。與槇同。　又𤰞眠切，音邊。籬上豆。與𥣰同。\n\r\n考證：〔【周禮·輪人】凡斬轂之道，必矩于隂陽。〕　謹照原文于改其。"}