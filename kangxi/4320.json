{"拼音": "pín", "部首": "口", "笔画数": "19", "Unicode": "56AC", "page": "213", "volume": "【丑集上】【口字部】", "notes": "\n\n【廣韻】符眞切【集韻】【韻會】【正韻】吡賔切，𠀤音頻。【正字通】眉蹙貌。【通鑒】韓昭侯曰：明主愛一嚬一笑。【王筠詩】斂笑動微嚬。　\n\n又【正字通】通作顰。【駱賔王詩】妝鏡菱花暗，愁眉柳葉顰。　又通作矉。【莊子·天運篇】西施病心而矉。【註】蹙額曰矉。【李白詩】蛾眉不可妒，况乃效其矉。　又借作頻。【孟子】已頻願曰。【王充·論衡】薄酒酸苦，賔主頻蹙。○按《正字通》云嚬與言部𧭹別，未聞訓嚬爲笑者，信如舊註，則一嚬一笑，猶言一笑一笑也，於義難解。各韻書以爲笑貌，俱誤。"}