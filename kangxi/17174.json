{"拼音": "dòu,dú", "部首": "水", "笔画数": "11", "Unicode": "6E0E", "page": "658", "volume": "【巳集上】【水字部】", "notes": "\n\n【唐韻】【集韻】【韻會】徒谷切【正韻】杜谷切，𠀤音牘。【說文】溝也。【爾雅·釋水】注澮曰瀆。　又江河淮濟爲四瀆。【釋名】瀆，獨也。各獨出其水而入海也。【白虎通·巡狩篇】瀆者，濁也。中國垢濁，發源東注海，其功著大，故稱瀆。【風俗通·山澤篇】瀆者，通也，所以通中國垢濁。　又小渠也。【賈誼·弔屈原賦】彼尋常之汙瀆兮，豈能容吞舟之魚。　又慁也，重複也。【易·蒙卦】再三瀆，瀆則不告。　又慢也。【易·繫辭】君子上交不諂，下交不瀆。　又易也。【左傳·成十六年】瀆齊盟而食話言。　又山名。【史記·封禪書】瀆山，蜀之汶山也。　\n\n又【集韻】【韻會】【正韻】𠀤大透切，音豆。句瀆，地名。【左傳·桓十二年】公及宋公盟于句瀆之丘。　又與竇同。【左傳·襄三十年】伯有自墓門之瀆入。瀆，徐邈音豆。\n\n考證：〔【爾雅·釋水】江湖淮濟爲四瀆。〕　謹照原文江湖改江河。"}