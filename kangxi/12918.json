{"拼音": "sǎn,sàn", "部首": "攴", "笔画数": "12", "Unicode": "6563", "page": "472", "volume": "【卯集下】【攴字部】", "notes": "\n\n〔古文〕枚【廣韻】【韻會】蘇旱切【集韻】顙旱切，𠀤音傘。㪔，通作散。【易·說卦】風以散之。【禮·曲禮】積而能散。　\n\n又【公羊傳·莊十二年】散舍諸宮中。【註】散，放也。　\n\n又【博雅】布也。【廣韻】散，誕也。【增韻】又宂散，閒散。【韻會】不自檢束爲散。【莊子·養生主】散人又惡知散木。【註】不在可用之數。　又姓。【書·君奭】有若散宜生。【傳】散氏，宜生名。　又酒尊名。【周禮·春官·鬯人】凡疈事用散。【註】漆尊也，無飾曰散。【儀禮·燕禮】酌散西階上。【註】酌散者，酌方壷酒也。【禮·禮器】賤者獻以散。【註】五升曰散。○按《周禮》《儀禮》《禮記》《釋文》𠀤音素旱反。《韻會》獨引此條入去聲，非是。蓋上去二聲可通讀也。　又藥石屑曰散。【後漢·華陀傳】漆葉靑䴴散。　又琴曲名。【晉書·嵆康傳】有廣陵散。　\n\n又【廣韻】蘇旰切【集韻】【韻會】先旰切，𠀤音鏾。義同。　\n\n又【集韻】相干切。與跚同。【史記·平原君傳】槃散行汲。【註】索隱曰：先寒反，亦作珊。音同。"}