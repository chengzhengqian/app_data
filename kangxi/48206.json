{"拼音": "shǔ", "部首": "鼠", "笔画数": "13", "Unicode": "9F20", "page": "1527", "volume": "【亥集下】【鼠字部】", "notes": "\r\n\r\n【唐韻】書呂切【集韻】【韻會】【正韻】賞呂切，𠀤音暑。【說文】穴蟲之總名也。【廣韻】鼠，小獸，善爲盜。【春秋·運斗樞】玉樞星散而爲鼠。【易·繫辭】艮爲鼠。　又十二生肖之首。　又水鼠。【雲僊雜志】穴水旁岸隙,似鼠而小，食菱芡魚蝦。　又冰鼠。東方朔云：生北荒積冰下，皮毛柔，可爲席。　又火鼠。【神異經】出西域及南海火洲山有野火鼠，人取其毛績之，號火浣布。　又隂鼠。【郭璞·山海經序】隂鼠生於炎山。　又耳鼠。【山海經】丹熏山有獸，狀如鼠，以其尾飛。　又香鼠。【字彙】河南禹州密縣雪霽山香鼠，長寸餘，齒鬚畢具香，類麝，踰大路則死。　又辟毒鼠。【西域舊圖】大秦有辟毒鼠。　又天鼠。【王羲之·十七帖】天鼠膏可治耳聾。　又兀兒鼠。【甘肅地志】涼州地有兀兒鼠者，似鼠，有鳥名木周兒者，似雀，常與兀兒鼠同穴而處。○按此卽《尙書》同穴之鳥鼠也。　又鳥名。䖪鼠。【山海經】栒狀之山有鳥，狀如雞而鼠毛，名曰䖪鼠。　又昌鼠，鯧鯸魚別名。　又鼠婦，蟲名。【爾雅·釋蟲】蟠，鼠負。【註】瓮器底蟲。【疏】負作𧌈。陶註本草云：多在鼠坎中，鼠背負之。【詩·豳風】伊威在室。【毛傳】委黍也。郭璞曰：鼠𧌈之別名。𧌈，亦作婦。　又馬直肉下曰輸鼠。【齊民要術】相馬法輸鼠欲方。　又木名。【爾雅·釋木】楰鼠梓。【郭註】楸屬。\n\r\n又【本草】有鼠李。　又草名。【爾雅·釋草】葝，鼠尾。【註】可以染皁。【又】𦸣鼠莞。【註】纖細似龍鬚，可爲席。　\n\r\n又【正字通】山名。鳥鼠同穴山，在隴西首陽縣。　又土色。【釋名】土赤曰鼠肝，似鼠肝色也。　又憂也。【詩·小雅】鼠思泣血。亦書作癙。【小雅】癙憂以痒。　又持兩端曰首鼠。【史記·灌夫傳】武安君召韓御史曰：何爲首鼠兩端。【註】首鼠，言一前一卻也。　上象齒，下象腹爪尾。俗省作䑕。楰字原刻臾作㬰。\n\r\n考證：〔【釋名】大赤曰鼠肝，似鼠肝石也。〕　謹照原文大赤改土赤。石也改色也。"}