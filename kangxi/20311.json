{"拼音": "wǎ,wà", "部首": "瓦", "笔画数": "4", "Unicode": "74E6", "page": "747", "volume": "【午集上】【瓦字部】", "notes": "\r\n\r\n【唐韻】【集韻】【正韻】𠀤五寡切，音邷。【說文】土器已燒之總名。【廣韻】古史考，夏時昆吾氏作瓦。【史記·龜箂傳】桀爲瓦室。【註】世本曰：昆吾作陶。張華博物記亦云：桀作瓦，蓋是昆吾爲桀作也。【史記·廉頗傳】秦軍鼓譟勒兵武安，屋瓦盡震。【正字通】後世瓦制不古，其類非一。漢武故事，起神屋以銅爲瓦，漆其外。又吳國傳，大秦國王宮殿水精爲瓦。又明皇雜錄，虢國夫人恩寵傾一時，奪韋嗣立宅，以廣其居。後復歸韋氏，因大風折屋，墜堂上，不損。視之，瓦皆堅木也。又王縉傳：五臺山祠鑄銅爲瓦，金塗之。　\n\r\n又【詩·小雅】載弄之瓦。【傳】瓦，紡塼也。　\n\r\n又【儀禮·燕禮】公尊瓦大兩。【註】大音泰。瓦大，有虞氏之尊也。　\n\r\n又【左傳·昭二十六年】射之中楯瓦。【註】瓦，楯脊。　又瓦合。【禮·儒行】毀方而瓦合。【註】呂氏曰：陶者爲瓦，必圓而割，分之則瓦，合之則圓，而不失其瓦之質。　又瓦解。【史記·匈奴傳】其困敗則瓦解雲散矣。　又人名。【左傳·昭二十三年】楚囊瓦爲令尹。【註】囊瓦，子囊之孫子常也。　又地名。【春秋·隱八年】宋公齊侯衞侯盟于瓦屋。【註】瓦屋，周地。\n\r\n又【定八年】公會晉師于瓦。【註】瓦衞地。【後漢·郡國志】東郡有瓦亭。　\n\r\n又【廣韻】五化切【集韻】吾化切，𠀤音迓。【廣韻】泥瓦屋。【集韻】施瓦於屋也。　\n\r\n又【集韻】【韻會】𠀤五委切，音頠。屋甃也。【莊子·騈拇篇】騈於辯者，纍瓦結䋲竄句。【註】瓦，五委反。當作丸。　\n\r\n又【韻補】叶阮古切，音五。【韓愈·元和聖德詩】皇帝儉勤，盥濯陶瓦。斥遣浮華，好此絺紵。"}