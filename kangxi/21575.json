{"拼音": "bìng", "部首": "疒", "笔画数": "10", "Unicode": "75C5", "page": "772", "volume": "【午集中】【疒字部】", "notes": "\r\n\r\n【唐韻】【集韻】【正韻】𠀤皮命切，音寎。【說文】疾加也。【玉篇】疾甚也。【釋名】病，𠀤也。𠀤與正氣在膚體中也。　\n\r\n又【廣韻】憂也。【禮·樂記】病不得其眾也。【注】病，猶憂也。以不得眾心為憂。　又苦也。【書·呂𠛬】人極于病。【傳】欲使惡人極于病苦，莫敢犯者。【左傳·襄二十四年】范宣子為政，諸侯之幣重，鄭人病之。　又恨也。【左傳·文十八年】閻職曰：與刖其父，而弗能病者，何如。【註】言不以父刖為病恨。　又困也。【禮·表記】君子不以其所能者病人。【註】病謂罪咎之。【疏】謂不以已之所能使他人必能。若他人不能，則為困病。　又辱也。【禮·儒行】今眾人之命儒也妄，常以儒相詬病。【註】詬病，猶恥辱也。　又短也。【晉語】公曰：舅所病也。【註】病，短也。　又病，坊閒曹也。【類要】唐以祕書監望雖淸雅，實非要劇，以監為宰相病坊，丞及著作郎為尚書郎病坊，祕書郎及著作佐郎為監察御史病坊。　\n\r\n又【韻補】叶被旺切，音傍。【黃庭經】宅中有士，常衣絳，子能見之，可不病。橫立長尺，約其上，子能守之，可無恙。"}