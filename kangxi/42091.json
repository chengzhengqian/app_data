{"拼音": "shuāng", "部首": "雨", "笔画数": "17", "Unicode": "971C", "page": "1376", "volume": "【戌集中】【雨字部】", "notes": "\r\n\r\n【唐韻】所莊切【集韻】【韻會】【正韻】師莊切，𠀤音驦。【玉篇】露凝也。【釋名】其氣慘毒，物皆喪也。【大戴禮】陽氣勝，則散爲雨露。隂氣勝，則凝爲霜雪。【易·坤卦】履霜堅冰至。【詩·秦風】白露爲霜。　\n\r\n又【字彙補】國名。【西域記】屈霜國。　又姓。見【姓苑】。　\n\r\n又【正字通】歷年曰霜。【李白詩】陛下之壽三千霜。　\n\r\n又【集韻】【類篇】𠀤色壯切，音孀。隕霜，殺物也。或作灀。【潘岳·馬汧督誄】馬生爰發，在險彌亮。精貫白日，猛烈秋霜。"}