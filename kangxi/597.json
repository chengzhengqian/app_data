{"拼音": "hóu,hòu", "部首": "人", "笔画数": "9", "Unicode": "4FAF", "page": "103", "volume": "【子集中】【人字部】", "notes": "\n\n〔古文〕𥎦【廣韻】戸鉤切【集韻】【韻會】【正韻】胡溝切，𠀤後平聲。【爾雅•釋詁】公侯，君也。又五等爵之次曰侯。【書•禹貢】五百里侯服。【孔氏曰】侯，𠋫也。斥𠋫而服事。\n\n又【史記•秦始皇紀】倫侯。【註】爵𤰞於列侯，無封邑者。倫，類也。　又侯，射布也。方十尺曰侯，四尺曰鵠。【儀禮•鄕射禮】天子熊侯白質，諸侯麋侯赤質。大夫布侯，畫以虎豹，士布侯，畫以鹿豕。【註】此所謂獸侯也。　又美也。【詩•鄭風】洵直且侯。　又發語辭。與惟維同意。【爾雅•釋詁】伊維，侯也。【詩•小雅】侯誰在矣。\n\n又【大雅】侯于周服。　\n\n又【周禮•春官】肆師侯禳。【疏】侯者，𠋫迎善祥。禳者，禳去殃氣。　又姓。魏侯嬴。又屈侯，夏侯，柏侯，侯岡，俱複姓。又侯莫𨻰，三字姓。　\n\n又【諡法】執應八方曰侯。　又與兮通。亦語辭。【史記•樂書】高祖過沛，詩三侯之章。【索隱曰】沛詩有三兮，故曰三侯詩。卽大風歌。兮侯古韻通。　又通作何。【呂覽•觀表篇】今侯渫過而弗辭。【司馬相如•封禪頌】君乎君乎，侯不邁哉。【註】侯，何也。　【說文】本作矦。从人从厂。象張布之狀，矢在其下。鄭司農曰：方十尺曰矦，四尺曰鵠。◎按射侯，古作矦。《漢書》多作矦。从矢取射義，射之有侯，所以𠋫中否，明工拙也。古者以射選賢，射中者獲封爵，故因謂之諸侯。　\n\n又【蘇子瞻•新渠詩】渠成如神，民始不知。問誰爲之，邦君趙侯。侯叶支韻。\n\n考證：〔【儀禮·鄕飮酒禮】天子熊侯白質。〕　謹照原書鄕飮酒禮改鄕射禮。〔【周禮·春官】肆師侯禳。【註】侯者，𠋫迎祥善。禳者，禳去妖祲。〕　謹照原文注改疏。祥善改善祥。妖祲改殃氣。"}