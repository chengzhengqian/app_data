{"拼音": "jí,jǐ", "部首": "肉", "笔画数": "10", "Unicode": "810A", "page": "982", "volume": "【未集下】【肉字部】", "notes": "\r\n\r\n【廣韻】【韻會】【正韻】𠀤資昔切，音積。【說文】背呂也。【廣韻】背脊。【正字通】背心也。手足之所不及，故謂之脊。【釋名】積也。積續骨節，脈絡上下也。【易•艮卦註】夤，當脊之肉也。\n\r\n又【說卦】爲美脊。【疏】取其陽在中也。　又物皆有脊。【禮•內則】狸去正脊。\n\r\n又【少儀夏右鰭註】鰭，脊也。　又山脊。【爾雅•釋山】山脊，岡。【疏】孫炎云：長山之脊也。【書•胤征火炎崐岡傳】山脊曰岡。　又喻地形。【史記•張儀傳】必折天下之脊。【註】常山於天下在北，有若人之背脊也。【戰國策】今梁者，天下之脊也。　\n\r\n又【韻會】理也。【詩•小雅】有倫有脊。【傳】脊，理也。　又與㱴通。死骨也。【周禮•秋官•蜡氏掌除骴註】故書骴作脊。鄭司農云：脊讀爲㱴，謂死人骨也。　又鳥名。【詩•小雅】脊令在原。【傳】脊令，雝渠也。飛則鳴行則搖。　又茅脊。【前漢•郊祀志】江淮閒，一茅三脊。【註】茅草有三脊，謂靈茅也。"}