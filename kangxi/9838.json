{"拼音": "yà,yù", "部首": "彳", "笔画数": "12", "Unicode": "5FA1", "page": "368", "volume": "【寅集下】【彳字部】", "notes": "\n\n〔古文〕𢓷𢕜【唐韻】【集韻】【類篇】牛據切【韻會】【正韻】魚據切，𠀤音禦。【說文】使馬也。【徐鍇曰】卸解車馬也。从彳从卸，皆御者之職。【詩·小雅】徒御不驚。　\n\n又【正韻】統也。【賈誼·過秦論】振長策而御宇內。　\n\n又【韻會】凡天子所止曰御。前曰御前，書曰御書，服曰御服，皆取統御四海之內。【蔡邕·獨斷】御者，進也。凡衣服加於身，飮食適於口，妃妾接於寢皆曰御。【釋名】御，語也。尊者將有所欲，先語之也。亦言職𤰞，尊者有所勤御，如御牛馬然也。【禮·王制】千里之內以爲御。【註】御謂衣食。【疏】御是進御所須，故爲衣食。　\n\n又【廣韻】侍也，進也。【詩·小雅】飮御諸友。【傳】御，進也。【箋】御，侍也。吉甫遠從鎬地來，飮之酒，使諸友侍之。　\n\n又【正韻】勸侑也。【禮·曲禮】御食于君。【註】勸侑曰御。　又主也。【禮·曲禮】問大夫之子，長曰能御矣，幼曰未能御也。【註】御猶主也。【疏】謂主事也。　又禦也。【詩·邶風】我有旨蓄，亦以御冬。　又傅御，日御，御史，𠀤官名。【詩·大雅】王命傅御，遷其私人【箋】傅御貳王治事，謂冢宰也。【左傳·桓十七年】天子有日官，諸侯有日御。【註】日官，日御，典曆數者。【前漢·百官表】御史大夫秦官，位上卿，秩千石，有繡衣直指。【後漢·百官志】侍御史掌察舉非法，受公卿郡吏奏事，有違失，劾舉之。凡郊廟朝會，則二人監威儀，有違失，則劾奏。　又女官。【周禮·天官·女御】掌御敘于王之燕寢。【周語】內官不過九御。　又姓。【正字通】周有御鞅。　\n\n又【類篇】偶舉切，馭上聲。止也。【左傳·襄四年】季孫不御。【註】御，止也。【釋文】御，魚呂反。　又魯邑名。【左傳·襄二十二年】雨過御叔，御叔在其邑。【註】御叔，魯御邑大夫。【釋文】御，魚呂反。　又御龍，複姓。【史記·夏本紀】劉累學擾龍，以事孔甲，孔甲賜之姓，曰御龍氏。　\n\n又【集韻】魚駕切，牙去聲。相迎也。【詩·召南】百兩御之。【箋】御，迎也。【禮·曲禮】君命召，雖賤人，大夫士必自御之。【集韻】或作迓。\n\n考證：〔【詩·邶風】我有旨畜。〕　謹照原文畜改蓄。"}