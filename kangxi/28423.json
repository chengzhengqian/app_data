{"拼音": "ěr,réng", "部首": "耳", "笔画数": "6", "Unicode": "8033", "page": "965", "volume": "【未集中】【耳字部】", "notes": "\r\n\r\n【唐韻】而止切【集韻】【韻會】【正韻】忍止切，𠀤音洱。【說文】主聽也。【易·說卦】坎爲耳。【管子·水地篇】腎發爲耳。【淮南子·精神訓】肝主耳。【白虎通】耳者，腎之𠋫也。　又俗以塗巷語爲信曰耳食。【史記·六國表】此與以耳食何異。【註】耳食，不能知味也。　又凡物象耳形者，皆曰耳。【史記·封禪書】有雉登鼎耳。【後漢·五行志】延熹中，京都幘顏短耳長。　\n\r\n又【韻會】助語辭。【論語】女得人焉耳乎。【禮·祭統】夫銘者，壹稱而上下皆得焉耳矣。　\n\r\n又【正韻】語決辭。【史記·高祖紀】與父老約法三章耳。　\n\r\n又【詩·魯頌】六轡耳耳。【傳】耳耳然至盛也。【朱註】耳耳，柔從也。　又爵名。【左傳·昭七年】燕人歸燕姬，賂以瑤罋玉櫝斝耳。【註】斝耳，玉爵。【疏】斝，爵名，以玉爲之，旁有耳，若今之杯，故名耳。　又姓。【正字通】明洪熙中有耳元明。　又人名。老子名李耳。　又地名。【前漢·武帝紀】罷儋耳眞番郡。【註】師古曰：儋耳，本南越地，眞番，本朝鮮地，皆武帝所置也。【後漢·明帝紀】西南哀牢，儋耳，僬僥諸種，前後貢獻。【註】楊浮異物志曰：儋耳，南方夷，生則鏤其頰皮，連耳匡分爲數枝，狀如雞腸，纍纍下垂至肩。　又山名。【書·禹貢】熊耳外方桐柏。【疏】熊耳山，在弘農盧氏縣東，伊水所出。【荆州記】順陽益陽二縣，東北有熊耳山，東西各一峯，如熊耳狀，因以爲名。【齊語】踰大行與辟耳之谿。【註】辟耳，山名。【史記·封禪書】束馬懸車，上𤰞耳之山。【註】𤰞耳，山名在河南太陽。　又草名。【詩·周南】采采卷耳。【傳】卷耳，苓耳也。廣雅云：枲耳也。【疏】生子如婦人耳中璫，或謂之耳璫，幽州人謂之爵耳。【博雅】𠭿耳，馬莧也。　又獸名。【博雅】李耳，虎也。又綠耳，周穆王駿馬名，俗作騄駬。魏時西𤰞獻千里馬，色白，兩耳黃，名黃耳。【山海經】丹熏之山，有獸焉，其狀如鼠，而兔首麋身，其音如獋犬，以其尾飛，名曰耳鼠【註】卽鼯鼠，飛生鳥也。【崔豹·古今注】狗，一名黃耳。　又蟲名。【爾雅·釋蟲】螾𧊔入耳。【疏】今蚰蜒，喜入耳者。【揚子·方言】蚰𧎘，自關而東謂之螾𧎘，或謂之入耳。　又曾孫之孫曰耳孫。【前漢·惠帝紀】內外公孫耳孫。【註】應劭曰：耳孫者，𤣥孫之孫也。去曾高遠，但耳聞之。　\n\r\n又【集韻】【韻會】𠀤如蒸切，音仍。【前漢·惠帝紀】耳孫。【註】晉灼曰：耳孫，𤣥孫之曾孫也。師古曰：爾雅，仍孫從己而數，是爲八葉。與晉說相同。仍耳聲相近，蓋一號也。\n\r\n又【諸侯王表】𤣥孫之子耳孫。【註】耳音仍。　\n\r\n又【集韻】仍拯切，仍上聲。關中河東讀耳作此音。\n\r\n考證：〔【博雅】耳，馬莧也。〕　謹按原文作𠭿耳馬莧也，謹於耳上增𠭿字。"}