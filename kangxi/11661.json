{"拼音": "jiā,xiá,xié", "部首": "手", "笔画数": "9", "Unicode": "631F", "page": "432", "volume": "【卯集中】【手字部】", "notes": "\n\n【唐韻】【正韻】胡頰切【集韻】【韻會】檄頰切，𠀤音協。【說文】俾持也。【增韻】帶也，掖也。一曰輔也。【詩·大雅】旣挾四鍭。【儀禮·鄕射禮】兼挾乗矢。【註】方持弦矢曰挾。古文作接。【齊語】挾其槍刈耨鎛，以旦莫從事於田野。【註】在掖曰挾。　\n\n又【爾雅·釋言】藏也。【前漢·惠帝紀】除挾書律。【註】秦律，敢有挾書者族。　\n\n又【廣韻】懷也，護也。【孟子】不挾長，不挾貴。【朱註】挾者，兼有而恃之之稱。　又會也。【晉語】遇兆挾以銜骨，齒牙爲猾。　\n\n又【揚子·方言】挾斯，敗也。南楚凡人貧，衣被醜弊，或器物弊，謂之挾斯。　\n\n又【集韻】尸牒切，音蜨。亦持也。【左傳·宣十二年】三軍之士，皆如挾纊。　\n\n又【集韻】訖洽切【正韻】古洽切，𠀤與夾同。亦持也。\n\n又【集韻】【韻會】𠀤子洽切，音啑。\n\n又【集韻】吉協切，音頰。又作荅切，音匝。義𠀤同。或作抸。　\n\n又【集韻】【韻會】𠀤卽協切。與浹通。【詩·大雅】使不挾四方。【傳】挾，達也。【疏】挾者，周匝之義，故爲達。【周禮·天官·大宰】縣治象之灋于象魏，挾日而斂之。【註】從甲至甲謂之挾日，凡十日。【釋文】又作浹。【荀子·禮論篇】方皇周挾。【註】挾讀爲浹。匝也。　\n\n又【正韻】卽涉切，音接。義同。"}