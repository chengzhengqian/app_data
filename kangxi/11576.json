{"拼音": "gōu,jū", "部首": "手", "笔画数": "8", "Unicode": "62D8", "page": "426", "volume": "【卯集中】【手字部】", "notes": "\n\n【唐韻】舉朱切【集韻】【韻會】恭于切，𠀤音駒。【說文】止也。【徐曰】物去，手能止之也。【廣韻】執也。【易·隨卦】拘係之，乃從維之。【書·酒誥】盡執拘以歸于周。【左傳·僖三十三年】武夫力而拘諸原。　\n\n又【史記·汲黯傳】弘大體，不拘文法。【前漢·司馬遷傳】隂陽之術大詳而衆忌諱，使人拘而多畏。【註】拘，曲礙也。【集韻】或作句。又作𢳉。別作佝。　\n\n又【集韻】【韻會】【正韻】𠀤居侯切，音鉤。擁也。【禮·曲禮】必加帚於箕上，以袂拘而退。【註】以袂擁帚之前，埽而郤行之。　又取也。【禮·曲禮】凡僕人之禮，必授人綏，若僕者降等，則撫僕之手，不然，則自下拘之。【疏】却手從僕手下自拘取之。　又曲也。與句同。【荀子·哀公篇】古之王者，有務而拘領者矣。【註】務讀爲冒。覆項也，句領，繞頸也。　又摟聚也。　\n\n又【正韻】求於切，音渠。【莊子·達生篇】吾處身也，若橛株拘。　\n\n又【集韻】果羽切，音矩。【前漢·地理志】拘㵎水至邯鄲入白渠。【註】應劭讀。　又俱遇切，音句。拘挐，不展也。　\n\n又【集韻】【韻會】𠀤拘玉切。與挶通。戟持也。【前漢·五行志】撠高后掖。【註】拘持之也。◎按詩傳，戟挶義同。故註釋互用。"}