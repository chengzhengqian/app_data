{"拼音": "xuān,xuǎn", "部首": "口", "笔画数": "9", "Unicode": "54BA", "page": "187", "volume": "【丑集上】【口字部】", "notes": "\n\n【唐韻】况晚切【集韻】【韻會】火遠切，𠀤音烜。【揚子·方言】咺，痛也。凡哀泣而不止曰咺。燕之外鄙，朝鮮冽水之閒，小兒泣而不止曰咺。　\n\n又【詩·衞風】赫兮咺兮。【傳】咺，威儀容止宣著也。【禮·大學】作喧。　\n\n又【集韻】懼也。　又人名。【春秋·隱元年】天王使宰咺來歸惠公仲子之賵。\n\n又【僖二十八年】衞元咺出奔晉。　\n\n又【集韻】【韻會】𠀤許元切，音萱。【集韻】懼也。　\n\n又【韻會】權也。　\n\n又【列子·力命篇】墨杘、單至、嘽咺、憋懯四人相與遊於世。【註】張湛曰：咺，迂緩貌。殷敬順曰：寬綽貌。\n\n考證：〔【列子·力命篇】墨杘，單至，單咺，𢢌懯四人相與遊於世。【註】張湛曰，咺，汗緩貌。〕　謹照原文單咺改嘽咺。𢢌改憋。汗改迂。"}