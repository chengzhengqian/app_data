{"拼音": "fǔ", "部首": "手", "笔画数": "8", "Unicode": "62CA", "page": "425", "volume": "【卯集中】【手字部】", "notes": "\n\n【唐韻】芳武切【集韻】【韻會】斐父切，𠀤音撫。【說文】揗也。【詩·小雅】拊我畜我。【左傳·宣十二年】王巡三軍，拊而勉之。通作撫。　又擊也，拍也。【書·益稷】予擊石拊石。【蔡傳】石磬也。重擊曰擊，輕擊曰拊。【儀禮·士喪禮】婦人拊心不哭。　又樂器名。【禮·樂記】弦匏笙簧，會守拊鼓。【註】拊者，以韋爲表，裝之以糠。一名相。今齊人或謂糠爲相。【周禮·春官·大師】大祭祀，帥瞽登歌，令奏擊拊。【註】拊形如鼓。　又器把曰拊，手執處也。【禮·少儀】弓則以左手屈韣執拊。【疏】拊，弓把也。【又】削授拊。【疏】削謂曲刃，拊謂削把。　\n\n又【集韻】方遇切，音付。以手著物也。或作捬。　又彼口切。與㨐同。衣上扑也。　又風無切，音膚。【前漢·藝文志】泰始黃帝扁鵲兪拊方。【註】黃帝時醫也。"}