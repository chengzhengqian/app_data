{"拼音": "bǐ,bǐng,pí", "部首": "革", "笔画数": "17", "Unicode": "979E", "page": "1388", "volume": "【戌集中】【革字部】", "notes": "\r\n\r\n【唐韻】幷頂切【集韻】【韻會】補鼎切，𠀤音𩊖。【說文】刀室也。【玉篇】劒削也。【詩·小雅】鞞琫有珌。【傳】鞞，容刀鞘也。【疏】古之言鞞，猶今之言鞘。\n\r\n又【大雅】鞞琫容刀。【傳】下曰鞞，上曰琫。　\n\r\n又【廣韻】幷弭切【集韻】【韻會】補弭切【正韻】補委切，𠀤音俾。義同。【揚子·方言】劒削，自關而西謂之鞞。【註】鞞，方婢反。　\n\r\n又【廣韻】府移切，音𤰞。牛鞞，縣名，在蜀。【前漢·地理志】犍爲郡牛鞞縣。【註】孟康曰：鞞音髀。師古曰：必爾反。　\n\r\n又【集韻】蒲糜切，音皮。本作郫。詳邑部郫字註。　\n\r\n又【廣韻】部迷切【集韻】【韻會】騈迷切，𠀤音椑。【詩·周頌·應田縣鼓傳】應，鞞鼓也。【禮·月令】命樂師修鞀鞞鼓。【疏】釋名，鞞，助也。裨助鼓節。【廣韻】本作鼙。【集韻】或作𧯿。"}