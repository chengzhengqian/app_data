{"拼音": "jí,zì", "部首": "疒", "笔画数": "15", "Unicode": "7620", "page": "778", "volume": "【午集中】【疒字部】", "notes": "\r\n\r\n〔古文〕㾊【廣韻】【集韻】【韻會】𠀤秦昔切，音籍。【說文】瘦也。本作膌。今作瘠。【廣韻】病也。【易·說卦】乾爲瘠馬。【疏】瘠馬，骨多也。【左傳·襄二十九年】何必瘠魯以肥𣏌。【書·微子】多瘠罔詔。【傳】紂故使民多瘠病，而無詔救之者。　\n\r\n又【禮·樂記】使其曲直繁瘠，廉肉節奏，足以感動人之善心而已矣。【疏】瘠謂省約。　又姓。　又音漬。【前漢·食貨志】故堯有九年之水，湯有七年之旱，而國亡捐瘠者，以畜積多而備先具也。【註】孟康曰：肉腐爲瘠。蘇林曰：瘠，音漬。師古曰：瘠，瘦病也。言無相棄捐而瘦病者耳，不當音漬也。　又或作胔。【前漢·婁敬傳】羸胔老弱。"}