{"拼音": "jiǎn", "部首": "木", "笔画数": "11", "Unicode": "68C0", "page": "557", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤居奄切，兼上聲。【說文】書署也。【徐曰】書函之蓋，三刻其上，繩緘之，然後塡以泥，題書其上而印之也。【周禮·地官·司市註】璽節印章，如今斗檢封。　又玉檢，以玉爲檢也。【前漢·武帝紀封禪註】金泥玉檢。　又書袠之簽曰檢。【後漢·公孫瓚傳】皁囊施檢。【類篇】俗謂之燕尾，又謂之排。　又檢制也。【孟子】狗彘食人食而不知檢。　\n\n又【爾雅·釋詁】檢，同也。【郭註】模範同等。　又檢式也。【淮南子·主術訓】人主立法，先自爲檢式儀表，故令行于天下。又櫽栝謂之檢。【揚子·法言】蠢迪檢押。　又檢點，官名。【宋史·太祖紀】爲都檢點。　\n\n又【韻會】俗謂文書藳曰檢子。　又姓也。【姓苑】漢句章尉檢其明，避諱改作𥳑。"}