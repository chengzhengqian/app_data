{"拼音": "nì", "部首": "心", "笔画数": "12", "Unicode": "60C4", "page": "389", "volume": "【卯集上】【心字部】", "notes": "\n\n〔古文〕𧗂【唐韻】奴歷切【集韻】【韻會】乃歷切，𠀤音溺。【說文】饑餓也。从心叔聲。一曰憂也。【詩·周南】惄如調飢。【毛傳】惄，飢意也。李巡曰：宿不食之飢也。【箋】惄，思也。【爾雅疏】恚而不得之思也。【正義】惄是饑之意，非饑之狀，故傳言饑意，箋以爲思義，相接成也。【詩·小雅】惄焉如擣。無饑義，故箋但訓爲思。　\n\n又【集韻】或作𩚮。【韓詩】作愵。【五音集韻】亦作𢞔。　又作南。【梁𥳑文帝詩】南音悲南弄。上如字，下音惄。　\n\n又【集韻】奴沃切，音傉。義同。"}