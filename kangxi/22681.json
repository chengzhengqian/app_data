{"拼音": "shěng,xiǎn,xǐng", "部首": "目", "笔画数": "9", "Unicode": "7701", "page": "802", "volume": "【午集中】【目字部】", "notes": "\r\n\r\n〔古文〕𡮀䁞【唐韻】【集韻】【韻會】【正韻】𠀤息幷切，騂上聲。【說文】視也。【爾雅·釋詁】察也。【易·觀卦】先王以省方觀民設敎。【論語】吾日三省吾身。　\n\r\n又【廣韻】審也。【正字通】明也。【列子·楊朱篇】實僞之辨，如此其省也。又孟孫陽曰：一毛微於肌膚，肌膚微於一節，省矣。　\n\r\n又【爾雅·釋詁】善也。【詩·大雅】帝省其山。【箋】省，善也。【禮·大傳】省于其君。【註】善于其君，謂免于大難也。　\n\r\n又【小爾雅】過也。【史記·秦始皇紀】飾省宣義。【註】飾，文飾也。省，過也。　\n\r\n又【博雅】省省，不安也。【揚子·方言】秦晉之閒謂不安爲省省。　\n\r\n又【唐韻】【集韻】【韻會】【正韻】𠀤所景切，生上聲。禁署也。【前漢·昭帝紀】帝姊長公主共養省中。【蔡邕云】本爲禁中，避元后父名改曰省中。【師古曰】省，察也。言入此中者當察視，不可妄也。\n\r\n又【唐書·百官志】官司之別曰省，曰臺，如尚書，黃門，中書，祕書，殿中，內侍六省是也。【韻會】本作𡨽。或作𨵥。　\n\r\n又【集韻】𥳑也。【韻會】少也。【左傳·僖二十一年】貶食省用。【禮·鄉飲·酒義】拜至獻酬，辭讓之節繁，及介省矣。【註】小減曰省。【史記·李將軍傳】莫府省約文書籍事。【註】省，少也。　\n\r\n又【釋名】省，嗇也。曜嗇約少之言也。　又藕名。【淸異錄】北戎藕止三孔，漢語轉譯其名曰省事三。　又姓。【左傳】宋大夫省臧。　又與眚通。【書·洪範】王省惟歲。【史記·宋世家】作眚。【公羊傳·莊二十二年】春王正月，肆大省。【左傳】【穀梁】作眚。　\n\r\n又【集韻】息淺切，音蘚。同獮。秋田也。【禮·玉藻】惟君有黼裘，以誓省。【註】省，當爲獮。　【說文】本作𥅱。从睂省，从屮。【徐鉉曰】屮，通識也。【同文舉要】舊从目从屮，徹於目者，能省視。又从少从目。凡物少經目則省事。眇同意。【字彙補】又作①。①字原作屮下省。"}