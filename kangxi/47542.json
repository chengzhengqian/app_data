{"拼音": "cū", "部首": "鹿", "笔画数": "33", "Unicode": "9EA4", "page": "1512", "volume": "【亥集下】【鹿字部】", "notes": "\r\n\r\n【唐韻】【正韻】倉胡切【集韻】【韻會】聰徂切，𠀤音粗。【說文】行超遠也。　\n\r\n又【字統】警防也。鹿之性相背而食，慮人獸之害也，故从三鹿。　\n\r\n又【玉篇】不精也。【周禮·天官·內宰】比其小大，與其麤良，而賞罰之。【疏】布帛之等，縷小者則細良，縷大者則麤惡。　\n\r\n又【玉篇】大也。【禮·月令】其器高以麤。【註】麤猶大也。　\n\r\n又【玉篇】疏也。【禮·儒行】麤而翹之。又不急爲也。【註】麤，猶疏也，微也。　又略也。【史記·陸賈傳】麤述存亡之徵。　\n\r\n又【顏師古·急就篇註】麤者，麻枲雜履之名也。南楚江淮之閒通謂之麤。【釋名】麤，措也。亦所以安措足也。　又麤糲。【左傳·哀十三年】梁則無矣，麤則有之。【史記·聶政傳】故進百金者，將用爲夫人麤糲之費。○按《六書正譌》俗作麄觕，通用粗。《韻會小補》載《集韻》麤，或作𡔙。不知𡔙卽《說文》塵，與麤義別，合爲一，非。"}