{"拼音": "chéng", "部首": "一", "笔画数": "6", "Unicode": "4E1E", "page": "78", "volume": "【子集上】【一字部】", "notes": "\n\n【廣韻】署陵切【集韻】【韻會】辰陵切【正韻】時征切，𠀤音承。【玉篇】繼也。【廣韻】佐也。【正韻】副貳也。【禮·文王世子】虞、夏、商、周有師保，有疑丞。\n\n又【戰國策】堯有九佐，舜有七友，禹有五丞，湯有三輔。\n\n又【前漢·百官表】丞相秦官金印紫綬，掌丞天子助理萬機。【註】應劭曰：丞者，承也。相者，助也。　\n\n又【前漢·淳于長傳】扶丞左右，甚有甥舅之恩。　\n\n又【宋史·天文志】紫微垣西蕃七星，第七星爲上丞。東蕃八星，第八星爲少丞。　又與承通。【史記·張湯傳】於是丞上指。今本或作承。　\n\n又【廣韻】常證切，承去聲。縣名。在沂州，匡衡所居。　\n\n又【韻補】叶之郢切。與拯通。【揚雄·羽獵賦】丞民於豐桑。\n\n考證：〔【禮·文王世子】虞、夏、商、周有師傅，有疑丞。〕　謹照原文師傅改師保。"}