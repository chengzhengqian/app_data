{"拼音": "shà", "部首": "羽", "笔画数": "14", "Unicode": "7FE3", "page": "957", "volume": "【未集中】【羽字部】", "notes": "\r\n\r\n【廣韻】所甲切【集韻】【韻會】色甲切，𠀤音啑。【說文】棺羽飾也。【周禮·天官·女禦】後之喪持翣。【註】翣，棺飾也。【禮·檀弓】飾棺牆置翣。【註】翣，以布衣木，如襵與。【疏】鄭註，喪大記云：漢禮，翣以木爲筐，廣三尺，高二尺四寸，方兩角高，衣以白布，畫雲氣，柄長五尺，云如襵與者，襵如，漢時之扇。\n\r\n又【禮器】天子八翣，諸侯六翣，大夫四翣。　\n\r\n又【小爾雅】大扇謂之翣。【儀禮·旣夕禮】燕器杖笠翣。【註】翣，扇也。　\n\r\n又【禮·明堂位】周之璧翣。【註】畫繒爲翣，載以璧，垂五采羽於其下，掛於簨之角上。　\n\r\n又【玉篇】𦇨也。　\n\r\n又【集韻】色輒切，音箑。義同。　或作翜。"}