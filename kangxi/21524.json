{"拼音": "nüè,yào", "部首": "疒", "笔画数": "8", "Unicode": "759F", "page": "778", "volume": "【午集中】【疒字部】", "notes": "\r\n\r\n【唐韻】魚約切【集韻】【韻會】逆約切，𠀤音虐。【說文】熱寒休作。【玉篇】或寒或熱病。【釋名】瘧，酷虐也。凡疾或寒或熱耳，而此疾先寒後熱，兩疾似酷虐者也。【禮·月令】孟秋之月，寒熱不節，民多瘧疾。【周禮·天官·疾醫】秋時有瘧寒疾。【疏】秋時陽氣漸消，隂氣方盛，惟火沴金，兼寒兼熱，故有瘧寒之疾。【正字通】瘧有風，寒，暑，熱，濕，食，瘴，邪八種。久瘧腹有痞塊，名瘧母。獨寒不熱為牝瘧，獨熱不冷爲牡瘧。發無期度爲鬼瘧，先寒後熱爲寒瘧，先熱後寒曰溫瘧，熱而不寒曰癉瘧，卽脾瘧。皆痰中中脘，脾胃不和所致。詳見靈樞經瘧論。\n\r\n考證：〔【禮·月令】孟夏之月，寒熱不節。〕　謹照原文孟夏改孟秋。"}