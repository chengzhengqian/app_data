{"拼音": "shèn,zhēn", "部首": "木", "笔画数": "13", "Unicode": "6939", "page": "537", "volume": "【辰集中】【木字部】", "notes": "\n\n【唐韻】【集韻】【韻會】知林切【正韻】諸深切，𠀤音砧。【玉篇】鐵椹，斫木櫍也。或作枮。亦作㪛。【周禮·夏官·司弓矢】王弓弧弓，以授射甲革椹質者。【註】樹椹以爲射正，試弓習武也。　又戮人用椹質。【戰國策】范雎曰：臣之胷不足以當椹質。　\n\n又【集韻】食荏切，音葚。【說文】作葚。【毛詩】作黮。通作椹。桑實也。【爾雅·釋木】桑㸤有葚、梔。【註】桑子曰葚，半有葚半無葚爲梔。【魏略】楊沛爲新鄭長，積乾椹以禦饑。　\n\n又【張華·博物志】江南諸山大樹斷倒者，經春夏生菌，謂之椹。　\n\n又【本草】戴椹，黃蓍別名。　【文字指歸】俗用爲桑椹字。【同文備考】此當爲桑椹字，椹質借用。二說未知孰是。"}