{"拼音": "yì", "部首": "羽", "笔画数": "17", "Unicode": "7FF3", "page": "959", "volume": "【未集中】【羽字部】", "notes": "\r\n\r\n【廣韻】【正韻】於計切【集韻】【韻會】壹計切，𠀤音殪。【說文】華蓋也。【廣韻】羽葆也。【急就篇註】翳，謂凡鳥羽之可隱翳者也。舞者所持羽翿，以自隱翳，因名爲翳。一曰華蓋，今之雉尾扇，是其遺象。　\n\r\n又【周語】是去其藏，而翳其人也。【註】翳，猶屏也。一曰滅也。　\n\r\n又【揚子·方言】翳，掩也。【註】謂掩覆也。【廣雅】翳，障也。【廣韻】隱也，蔽也。【類篇】䕃也。　\n\r\n又【詩·大雅】其菑其翳。【傳】木立死曰菑，自死爲翳。　\n\r\n又【廣韻】雨師謂之荓翳。【史記·司馬相如傳】召屏翳。【註】雷師也。　\n\r\n又【玉篇】鳥名也，似鳳。【山海經】北海之內有五采之鳥，飛蔽一鄕，名曰翳鳥。【註】鳳屬也。【屈原·離騷】駟玉虯而乗翳。　\n\r\n又【潘岳·射雉賦序】習媒翳之事。【註】媒翳者，所隱以射者也。　\n\r\n又【廣韻】烏奚切【集韻】煙奚切，𠀤音鷖。義同。　\n\r\n又【集韻】【韻會】一結切【正韻】於歇切，𠀤音謁。【左思·魏都賦】桃李䕃翳。叶音咽。\n\r\n考證：〔【山海經】北海之內，有五采之鳥，飛蔽一鄕，名曰翳焉。〕　謹照原文翳焉改翳鳥。"}