{"拼音": "zhé", "部首": "言", "笔画数": "13", "Unicode": "8C2A", "page": "1177", "volume": "【酉集上】【言字部】", "notes": "\r\n\r\n【唐韻】【集韻】【韻會】𠀤陟革切，音摘。與讁同。【廣雅】責也。【玉篇】咎也，罪也，過也，怒也。【類篇】罰也。【左傳·成十七年】國子謫我。【註】譴責也。【史記·申屠嘉傳】議以謫罰，侵削諸侯。【前漢·武帝紀】天漢元年，發謫戍，屯五原。【老子·道德經】善言無瑕謫。　又變氣也。【左傳·昭三十一年】日始有謫。　\n\r\n又【玉篇】治革切【集韻】士革切，𠀤音賾。【揚子·方言】怒也。【註】相責怒也。　\n\r\n又【集韻】丁歷切，音的。亦罰也。　又叶竹棘切，音陟。【柳宗元·懲咎賦】幸皇鑒之明宥兮，纍郡印而南適。惟罪大而寵厚兮，宜夫重仍乎禍謫。　【說文】本作𧬍。"}