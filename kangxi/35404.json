{"拼音": "hū,hù", "部首": "言", "笔画数": "18", "Unicode": "8B3C", "page": "1179", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤荒故切，呼去聲。【說文】𧦝，謼也。【廣韻】號謼也。【前漢·息夫躬傳】仰天大謼。【集韻】或作嘑。　又姓。【前漢·功臣表】下摩侯謼毒尼。【霍去病傳】作呼毒尼。　\n\r\n又【前漢·天文志】鬼哭若謼。【評林字例】謼，古呼字。【韻會小補】漢書內，呼字皆去聲。　\n\r\n又【玉篇】【廣韻】荒烏切【集韻】【正韻】荒胡切，𠀤音呼。與虖同。大叫也。【爾雅·釋言】號謼也。【註】今江東皆言謼。【疏】謂叫謼也。【前漢·王莽傳】欲謼邑與計較。　\n\r\n又【集韻】虛交切，孝平聲。與詨同。【前漢·灌夫傳】謼服謝罪。【師古註】謼，古呼字。若謂啼爲謼服，則謼音火交反，服音平卓反。○按《正字通》作平聲轉去聲，入暮韻。《說文》止有荒故切。諸韻書去聲內有謼字，與呼同。平聲內虖字或作謼，自應以去聲爲正。\n\r\n又【前漢·天文志】作去聲讀，《灌夫傳》又作平聲讀，𠀤古呼字。兩字疑古皆通。"}