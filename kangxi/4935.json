{"拼音": "duī", "部首": "土", "笔画数": "11", "Unicode": "5806", "page": "232", "volume": "【丑集中】【土字部】", "notes": "\n\n【唐韻】【集韻】【韻會】【正韻】𠀤都回切，對平聲。聚土也。【楚辭·九歎】陵魁堆以蔽視兮。　又舍也。【戰國策】鍾期堆琴。【註】猶論語舍瑟也。　又地名。【前漢·地理志】蜀守李冰，鑿離堆以息水患。堆，一作𡺾。又灩澦堆，在蜀夔州。【杜甫詩】故馮錦水將雙淚，好過瞿塘灩澦堆。　又鳥名。驪山有鳥，名阿濫堆。唐𤣥宗御玉笛，以其聲翻爲曲。【張祐詩】至今風俗驪山下，村笛猶吹阿濫堆。　又灰堆。【金坡遺事】吳俗，除夜將曉，婢僕持杖擊糞壤，致詞祈利市，謂之打灰堆。　【史記】作碓。【漢書】作𡸠。俗作塠。"}