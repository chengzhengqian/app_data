{"拼音": "wèng", "部首": "瓦", "笔画数": "17", "Unicode": "7515", "page": "752", "volume": "【午集上】【瓦字部】", "notes": "\r\n\r\n【廣韻】【集韻】【韻會】【正韻】𠀤烏貢切，同瓮。【玉篇】甖也。【韻會】沒甁也。【易·井卦】井谷射鮒，甕敝漏。【禮·檀弓】醯醢百甕。【李斯上秦始皇書】夫擊甕扣缶，彈箏搏髀，而歌呼嗚嗚，快耳目者，眞秦之聲也。　\n\r\n又【禮·儒行】蓬戸甕牖。【疏】甕牖者，謂牖牕圓如甕口也。又云：以敗甕口爲牖。【莊子·讓王篇】桑以爲樞，而甕牖二室。【註】屈桑條爲戸樞，破甕爲牖，各一室也。　\n\r\n又【莊子·人閒世】甕㼜大癭說齊桓公。【註】甕㼜，大癭貌。　\n\r\n又【集韻】亦作罋。又作𦉥。【前漢·張騫傳】大宛國獻大鳥卵，如甕。【註】一作𦉥。　\n\r\n又【集韻】【韻會】【正韻】𠀤於容切，音雍。【前漢·西域傳】烏弋國有大鳥卵，如甕。【師古註】音平聲。　\n\r\n又【集韻】委勇切，音壅。又於用切，壅去聲。義𠀤同。"}