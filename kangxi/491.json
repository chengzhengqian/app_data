{"拼音": "chǐ", "部首": "人", "笔画数": "8", "Unicode": "4F88", "page": "101", "volume": "【子集中】【人字部】", "notes": "\n\n〔古文〕𠈎【唐韻】尺氏切【集韻】【韻會】敞尒切【正韻】尺里切，𠀤音齒。奢也，泰也。【六書故】好廣也。【書·周官】祿不期侈。\n\n又【詩·小雅】哆兮侈兮。【註】微張貌。\n\n又【周禮·冬官考工記】鳧氏侈弇之所由興。【疏】由鐘口侈弇，所興之聲，亦有柞有鬱。　又作奓。【張衡·西京賦】心奓體泰。　\n\n又【字彙補】以支切，音移。【儀禮·少牢饋食禮】主婦被錫衣侈袂。　\n\n又【字彙補】昌者切，音拸。【公羊傳·僖二十六年】其言至巂，弗及何侈也。【註】侈，昌爾反。又昌者反。　又叶充豉切，音𨛅。【左思·魏都賦】繆默語之常倫，牽膠言而踰侈。飾華離以矜然，假倔彊而攘臂。\n\n考證：〔【周禮·冬官考工記】鳧氏侈弇之所由興。【註】由鐘口侈弇，所興之聲。〕　謹照原文註改疏。"}