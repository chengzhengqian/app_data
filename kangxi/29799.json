{"拼音": "chuán", "部首": "舟", "笔画数": "11", "Unicode": "8239", "page": "1010", "volume": "【未集下】【舟字部】", "notes": "\r\n\r\n【唐韻】【集韻】【韻會】𠀤食川切，音膞。【說文】舟也。【世本】共鼓貨狄作船，黃帝臣。【揚子·方言】舟，自關而西謂之船。【釋名】船，循也，循水而行也。【史記·淮隂侯傳】信乃益爲疑兵，陳船欲渡臨晉。【註】索隱曰：劉氏云：陳船，地名，在舊關之西，今之朝邑，非也。案京兆有船司空縣，不名陳船。陳船者，陳列船艘，欲渡河也。【左思·蜀都賦】戈船掩乎江湖。　\n\r\n又【正字通】皮船，明少保戚繼光濟水法，用生牛馬皮，竹木緣之如箱形，火乾，再用竿繫助之，以浮水。一皮船可乗一人，兩皮船合縫，可乗三人。　\n\r\n又【韻會】衣領曰船。【正字通】俗以船爲襟穿。續演繁露云：杜詩，天子呼來不上船，或言衣襟爲船，誤。按蜀人呼衣繫帶爲穿，俗因改穿作船。又姓。出【姓苑】。　又天船，星名。見【丹元子·步天歌】。　\n\r\n又【集韻】余專切，音沿。義同。　俗作舡，非。"}