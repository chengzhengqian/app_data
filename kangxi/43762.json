{"拼音": "jiàn", "部首": "食", "笔画数": "8", "Unicode": "996F", "page": "1421", "volume": "【戌集下】【食字部】", "notes": "\r\n\r\n【廣韻】【正韻】𠀤慈演切，音踐。【說文】送去也。【徐曰】以酒食送也。【詩·邶風】飮餞于禰。【註】祖而舍軷飮酒其側曰餞。【釋文】餞，音踐。【爾雅·釋詁】餞，進也。【疏】餞者，進飮食之名也。　又凡送皆曰餞。【書·堯典】分命和仲宅西曰昧谷，寅餞納日。【註】寅，敬也，餞禮送行者之名。納日，方納之日也。蓋以秋分之暮夕方納之日，而識其景也。【釋文】餞，賤衍反。　\n\r\n又【廣韻】疾箭切【集韻】【韻會】才線切【正韻】在線切，𠀤音賤。義同。詩邶風，飮餞，徐邈讀。　\n\r\n又【集韻】子賤切，音箭。義同。"}