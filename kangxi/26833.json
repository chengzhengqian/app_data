{"拼音": "wéi", "部首": "糸", "笔画数": "11", "Unicode": "7EF4", "page": "927", "volume": "【未集中】【糸字部】", "notes": "\r\n\r\n【廣韻】以追切【集韻】【韻會】夷隹切，𠀤音惟。【說文】車蓋維也。　\n\r\n又【博雅】係也。【詩·小雅】縶之維之。【傳】維，繫也。【公羊傳·昭二十四年】且夫牛馬維婁。【註】繫馬曰維，繫牛曰婁。　\n\r\n又【詩·小雅】四方是維。【周禮·夏官·大司馬】以維邦國。【註】維，猶連結也。　\n\r\n又【儀禮·太射禮】中離維綱。【註】侯有上下綱，其邪制射舌之角爲維。　\n\r\n又【爾雅·釋天】太歲在巳曰屠維。　\n\r\n又【前漢·賈誼傳】是猶度江河亡維楫。【註】維，所以繫船。　\n\r\n又【管子·牧民篇】國有四維，一曰禮，二曰義，三曰廉，四曰恥。　\n\r\n又【淮南子·天文訓】帝張四維，運之以斗。　\n\r\n又【楚辭·天問】幹維焉繫。【註】維，綱也。　\n\r\n又【爾雅·釋詁】伊維侯也。【註】發語辭。【韻會】案六經惟維唯三字皆通作語辭，又訓獨，尚書助辭皆用惟字，詩助辭多用維字，左傳助辭用唯字，論語助辭用惟字。新安朱氏曰：惟从心，思也。維糸，繫也。唯从口，專辭也，應辭也。然皆語辭，古書皆通用之。　又地名。【史記·管晏列傳】晏平仲嬰者，萊之夷維人也。【註】應劭曰：故萊夷維邑。　又姓。【姓氏急就篇】漢維汜，妖巫，卷縣人。　又於恭切，音雍。【周禮·夏官·職方氏】其浸盧維。【釋文】盧音雷。維，於恭反。\n\r\n考證：〔【楚辭·天問】幹維焉繫。【註】維，網也。〕　謹照原文網也改綱也。〔【爾雅·釋詁】維，伊維也。〕　謹照原文改伊維侯也。"}