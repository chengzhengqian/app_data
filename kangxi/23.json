{"拼音": "jū,qiě", "部首": "一", "笔画数": "5", "Unicode": "4E14", "page": "77", "volume": "【子集上】【一字部】", "notes": "\n\n〔古文〕𠀇𠀃【廣韻】【集韻】【韻會】淺野切【正韻】七野切，𠀤音跙。借曰之辭。【論語】且予之類是也。　又未定之辭。【禮·檀弓】曾子曰：祖者，且也。且胡爲其不可以反宿。　又又也。【詩·小雅】君子有酒，多且旨。　又此也。【詩·周頌】匪且有且。【傳】非獨此處有此稼穡之事也。　又姑且也。【詩·唐風】且以喜樂。　又將也。【史記·項羽紀】范增謂項莊曰：若屬且爲所鹵。　又苟且也。【莊子·庚桑楚】老子語南榮趎曰：與物且者，其身不容，焉能容人。【註】且者，姑與物爲雷同，而志不在也。　又姓。宋且謹修，明且𥳑。俗誤讀苴。　又通作俎。薦牲具。祭祀燕饗用之。　\n\n又【集韻】【韻會】【正韻】𡘋子余切，音疽。【說文】薦也。　又同趄。行不進也。【易·夬卦】其行次且。別作趦趄。　又多貌。【詩·大雅】籩豆有且。　又蝍蛆亦曰卽且。【史記·龜筴傳】騰蛇之神，而殆於卽且。　\n\n又【爾雅·釋天】六月爲且。【郭註】闕詁。或云：一作焦月。六月盛熱，故曰焦。　又巴且，見【司馬相如賦】。【史記】作猼且，卽巴焦。　又語餘聲。【詩·鄭風】士曰旣且。【朱傳】音疽。語辭，與乃見狂且，其樂只且，匪我思且，椒聊且，曰父母且，諸且字皆語餘聲。　\n\n又【集韻】【韻會】【正韻】𠀤叢租切。與徂同，往也。　\n\n又【韻會】七序切，徐去聲。恭敬貌。【詩·周頌】有萋有且。　【正字通】《說文》且从几，足有二橫。一，地也。象藉於地形。音阻。阻詛諧且爲聲，餘義皆假借。孫愐譌用子余切。《韻會》馬韻且引《說文》義同俎，譌轉魚韻，爲孫切所蔽，音同疽，音義相矛盾。又俎本作且，且字借義旣廣，故別加半肉作俎以別之。"}