{"拼音": "chán,shàn", "部首": "虫", "笔画数": "18", "Unicode": "87EC", "page": "1097", "volume": "【申集中】【虫字部】", "notes": "\r\n\r\n【唐韻】市連切【集韻】【韻會】時連切，𠀤音禪。【揚子·方言】蟬，楚謂之蜩。【古今注】齊王后忿死，尸變爲蟬。登庭時嘒唳而鳴，王悔恨，故世名蟬曰齊女也。【大戴禮】蟬飮而不食。【酉陽雜俎】蟬未蛻時名復育。【蠡海集】蟬近陽，依于木，以隂而爲聲。　\n\r\n又【後漢·輿服志】侍中中常侍黃金璫，附蟬爲文，貂尾爲飾。【古今注】貂者，取其有文采而不炳煥。蟬，取其淸虛識變也。　又蟬嫣，連也。【前漢·揚雄傳】有周氏之蟬嫣兮，或鼻祖于汾隅。　\n\r\n又【揚子·方言】蟬，毒也。　又車名。【鹽鐵論】推車之蟬攫，負子之敎也。【註】許愼曰：蟬攫，車類也。　又人名。【大戴禮】顓頊產窮蟬。　又與嬋通。【成公綏·嘯賦】蔭脩竹之蟬蜎。　\n\r\n又【集韻】財仙切，音錢。同𧔢，蟲名。　又田黎切，音提。地名。【前漢·地理志】樂浪郡黏蟬。　\n\r\n又【正韻】上演切，音善。蜿蟬，舞盤曲貌。【王逸·九思】乗六蛟兮蜿蟬。【註】羣蛟之形也。　或作蟺。"}