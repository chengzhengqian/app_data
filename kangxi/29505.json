{"拼音": "lín,lìn", "部首": "臣", "笔画数": "17", "Unicode": "81E8", "page": "999", "volume": "【未集下】【臣字部】", "notes": "\r\n\r\n〔古文〕𦣷【唐韻】力尋切【集韻】【韻會】犂針切【正韻】犂沉切，𠀤音林。【爾雅·釋詁】臨，視也。【詩·衞風】日居月諸，照臨下土。\n\r\n又【大雅】上帝臨女，無貳爾心。【箋】臨，視也。【禮·曲禮】臨諸侯，畛於鬼神。【疏】以尊適𤰞曰臨。【穀梁傳·哀七年】春秋有臨天下之言焉，有臨一國之言焉，有臨一家之言焉。【註】徐乾曰：臨者，撫有之也。　\n\r\n又【博雅】臨，大也。　\n\r\n又【戰國策】縣隂以甘之，循有燕以臨之。【註】臨，猶制也。　又易卦名。　又車名。【詩·大雅】以爾鉤援，與爾臨衝，以伐崇墉。【傳】臨，臨車也。【疏】臨者，在上臨下之名。【釋名】臨，如字。韓詩作隆。　又地名。【左傳·哀四年】荀寅奔鮮虞，趙稷奔臨。【註】臨，晉邑。　又丘名。【爾雅·釋丘】右高名臨丘。　又姓。【後趙錄】秦州刺史臨深。【孔融傳】有臨孝存。　又門名。【左思·吳都賦】左稱彎崎，右號臨硎。【註】彎崎，臨硎，閽闥名。吳後主起昭明宮，於太初之東開彎崎臨硎二門，彎崎宮東門，臨硎宮西門。　\n\r\n又【韻會】力鴆切【正韻】力禁切，𠀤林去聲。【增韻】喪哭。【顏師古曰】衆哭曰臨。【左傳·宣十二年】楚子圍鄭，旬有七日。鄭人卜行成，不吉。卜臨于大官，且巷出車，吉。【註】臨，哭也。【釋文】臨，力鴆切。　\n\r\n又【韻補】叶盧東切，音隆。【詩·大雅】后稷不克，上帝不臨。耗斁下土，寧丁我躬。【司馬相如·長門賦】奉虛言而望誠兮，期城南之離宮。修薄具而自設兮，君不肯乎幸臨。　又叶力陽切，音良。【秦始皇祠洛水歌】洛陽之水，其色蒼蒼。祠祭大澤，倏忽南臨。洛濱醊禱，色連三光。\n\r\n考證：〔【禮·檀弓】臨諸侯，畛於鬼神。〕　謹照原書檀弓改曲禮。〔【司馬相如·長門賦】君不肯兮幸臨。〕　謹照原文兮改乎。"}