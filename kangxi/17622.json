{"拼音": "yì", "部首": "水", "笔画数": "13", "Unicode": "6EA2", "page": "640", "volume": "【巳集上】【水字部】", "notes": "\n\n【唐韻】夷質切【集韻】【韻會】【正韻】弋質切，𠀤音逸。【說文】器滿也。【爾雅·釋詁】溢，盈也。【孝經·諸侯章】滿而不溢。　\n\n又【爾雅·釋詁】溢，靜也。【疏】盈溢者宜靜。又愼也。舍人曰：溢行之愼。　又洋溢也。【中庸】洋溢乎中國。　又匹溢，聲四散也。【王褒·洞簫賦】龢紛離其匹溢。　\n\n又【儀禮·喪服】朝一溢米。【註】二十四兩曰溢，爲米一升，二十四分升之一。　\n\n又【孔叢子·雜訓】兩手曰掬，一手曰溢。　又同鎰。【荀子·儒效篇】藏千溢之寶。　又通佾。【前漢·郊祀歌】千童羅舞成八溢。【註】溢，與佾同。列也。　\n\n又【集韻】食質切，音實。【儀禮】一溢米，劉昌宗讀。　又神至切，音示。【詩·周頌】假以溢我。徐邈讀。　\n\n又【韻補】叶於旣切，音意。【左思·魏都賦】沐浴福應，宅心醰粹，餘糧栖畝而勿收，頌聲載路而洋溢。\n\n考證：〔【韻補】叶子旣切，音意。〕　謹照韻補原文，子旣切改於旣切。"}