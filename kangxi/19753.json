{"拼音": "gē,hé,jié,qì", "部首": "犬", "笔画数": "6", "Unicode": "72B5", "page": "706", "volume": "【巳集下】【犬字部】", "notes": "\n\n【篇海】音紇。義闕。　\n\n又【正字通】去逸切，音詰。犵狫，蠻也。明田汝成炎徼紀聞：犵狫，一曰犵獠。種有五，蓬頭赤腳，輕命死黨。以布一幅，橫圍腰閒，旁無襞績，謂之桶裙，男女同制。花布者爲花犵狫，紅布者謂紅犵狫。各有族屬，不通婚姻。又打牙犵狫，慓悍尤甚。又剪頭犵狫，男女蓄髮寸許。又豬屎犵狫，喜不潔，與犬豕同牢，得獸卽咋食如狼。又狇狫。俗與犵狫同。掘地爲爐，厝火環臥，以牛衣藉之，不施被席。又貓犵狑獠四種，皆溪洞民，廣西桂林有犵獞。"}