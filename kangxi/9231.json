{"拼音": "yōng", "部首": "广", "笔画数": "21", "Unicode": "5EF1", "page": "352", "volume": "【寅集下】【广字部】", "notes": "\n\n【廣韻】【韻會】【正韻】𠀤於容切，音雝。【爾雅·釋訓】廱廱，和也。　又辟廱，學名。【說文】天子饗飮辟廱。【廣韻】辟廱，天子敎宮。【詩·大雅】於樂辟廱。【傳】水旋丘如璧，曰辟廱。【白虎通】辟廱，四面如璧，水雝之，在南方七里之內，立明堂於中。月令論曰：取其宗廟之淸，則曰淸廟。取其正室之貌，則曰太廟。取其堂，則曰明堂。取其四門之學，則曰太學。取其水周圓璧，則曰辟廱。【三輔黃圖】璧廱如璧之圓，廱之以水，象敎化流行也。　\n\n又【集韻】通作雝。【詩·周頌】于彼西雝。　又通作雍。【前漢·河閒獻王傳】對三雍宮。【註】應劭曰：辟雍，靈臺，明堂也。雍，和也。言天地君臣人民皆和也。　又茨，一名雞廱。【莊子·庚桑楚】雞廱也，豕零也。　又雍縣。亦作廱。【前漢·百官表】廱，太宰太祝令丞。【註】師古曰：五畤在廱，故特設太宰以下諸官。　\n\n又【集韻】與壅通。【前漢·五行志】成公五年，梁山崩，廱河三日不流。【註】師古曰：廱，讀曰雍。◎按《穀梁傳》本作壅。"}