{"拼音": "qī,shí,shì,zhì", "部首": "示", "笔画数": "5", "Unicode": "793A", "page": "839", "volume": "【午集下】【示字部】", "notes": "\r\n\r\n〔古文〕𥘅【廣韻】巨支切【集韻】翹移切【正韻】渠宜切，𠀤音岐。同祇。【周禮·春官】大宗伯掌天神人鬼地示之禮。【釋文】示或作祇。　又姓。【史記·晉世家】示眯明。【左傳】作提彌明。　又地名。【前漢·地理志】越嶲郡有蘇示縣。　\n\r\n又【唐韻】【集韻】【韻會】𠀤神至切，音侍。垂示也。【說文】天垂象，見吉凶，所以示人也。从二，三垂，日月星也。觀乎天文，以察時變。示神事也。【徐曰】二，古上字。左畫爲日，右爲月，中爲星。畫縱者取其光下垂也。示，神事也。故凡宗廟社神祇皆从示。【玉篇】示者，語也。以事告人曰示也。【易·繫辭】夫乾確然示人易矣，夫坤隤然示人𥳑矣。【禮·檀弓】國奢則示之以儉，國儉則示之以禮。【書·武成】示天下弗服。　又與視通。【詩·小雅】視民不恌。【箋】以目視物，以物示人，同作視字。【禮·曲禮】幼子常視毋誑。【疏】示視古字通。【前漢·高帝紀】視項羽無東意。【師古註】漢書多以視爲示。　又姓。明宣德中賢良示容。"}