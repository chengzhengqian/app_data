{"拼音": "zhì", "部首": "彐", "笔画数": "12", "Unicode": "5F58", "page": "362", "volume": "【寅集下】【彐字部】", "notes": "\n\n【唐韻】【集韻】【韻會】𠀤直例切，音滯。【說文】豕也。後蹄廢謂之彘。从彑，矢聲。从二匕，彘足與鹿足同。【玉篇】豬也。【禮·月令】孟夏之月，天子乃以彘嘗麥。【註】彘，水畜。【史記·貨殖傳】澤中千足彘，其人與千戸侯等。　又草名。【本草】茢薽，一名彘顱。　又司彘，國名。【山海經】流沙之東，黑水之西，有司彘之國。　又地名。【前漢·地理志】河東郡彘縣，順帝改曰永安。　又姓。【廣韻】左傳有彘恭子。　又與璏通。【集韻】璏省作彘。"}