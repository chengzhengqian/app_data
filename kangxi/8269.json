{"拼音": "nì,yí", "部首": "山", "笔画数": "17", "Unicode": "5DB7", "page": "321", "volume": "【寅集中】【山字部】", "notes": "\n\n【唐韻】【集韻】語其切【韻會】疑其切，𠀤音宜。【說文】九嶷山，舜所葬，在零陵營道。從山疑聲。【元結·九嶷山記】山方二千餘里，四州各近一隅，世稱九峰相似，望而疑之，謂之九嶷。通作疑。【前漢·武帝紀】祀虞舜於九疑。\n\n又【屈原·離騷】九疑𦆯其竝迎。　\n\n又【玉篇】魚力切【集韻】【類篇】【韻會】鄂力切，𠀤音逆。【說文】小兒有知也。本作㘈。今文作嶷。【詩·大雅】克岐克嶷。【箋】嶷，識也，其貌嶷嶷然，有所識別也。\n\n又【史記·帝嚳紀】其色郁郁，其徳嶷嶷。【註】徳高也。　【集韻】或作懝。\n\n考證：〔【說文】九嶷，山名。在零陵營道縣北，舜陵在焉。〕　謹照原文改九嶷山，舜所葬，在零陵營道。從山疑聲。"}