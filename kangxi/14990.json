{"拼音": "chū,shū,huà", "部首": "木", "笔画数": "15", "Unicode": "6A17", "page": "550", "volume": "【辰集中】【木字部】", "notes": "\n\n【集韻】胡化切【正韻】胡挂切，𠀤音畫。【說文】木也。以其皮裹松脂。或从木蒦。　\n\n又【唐韻】作㯉。丑居切【集韻】【韻會】【正韻】抽居切，𠀤音攄。惡木也。【詩·豳風】采荼薪樗。【陸璣疏】樗，樹及皮皆似漆，靑色，葉臭。【莊子·逍遙遊】吾有大樹，人謂之樗。其大本擁腫，不中繩墨。其小枝卷曲，不中規矩。【唐本草】椿、樗二樹形相似，樗木疎，椿木實。【蘇頌·圖經】椿葉香，可啖。樗氣臭，北人呼爲山椿，江東人呼爲鬼目。【集韻】从虖从慮，義同。　又樗里，地名。【史記·索隱】甘茂居渭南隂鄕之樗里，號樗里子。　\n\n又【爾雅·釋蟲】莎雞謂之樗雞。　\n\n又【集韻】通都切，音瑹。惡木也。"}