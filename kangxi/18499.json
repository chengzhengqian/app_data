{"拼音": "tàn", "部首": "火", "笔画数": "9", "Unicode": "70AD", "page": "668", "volume": "【巳集中】【火字部】", "notes": "\n\n【唐韻】【集韻】【韻會】他案切【正韻】他晏切，𠀤音歎。【說文】燒木餘也。从火，岸省聲。【玉篇】灺也，火也。【禮·月令】草木黃落，乃伐薪爲炭。　又塗炭，塗泥也。炭，火也。【書·仲虺之誥】民墜塗炭。　又蜃炭。【周禮·秋官·赤犮氏】掌除牆屋，以蜃炭攻之。　\n\n又【正字通】石炭，卽今西北所燒之煤。【前漢·地理志】豫章郡出石，可燃爲薪。【徐陵春情詩】石炭擣輕紈。　又烰炭，俗作麩炭。【白居易詩】日暮半爐麩炭火。【本草】煎藥焙火宜用麩炭。　又懸炭，古𠋫氣法也。【後漢·律曆志】權土炭放隂陽。日冬至陽氣應則景長極，黃鐘通土炭，輕而衡仰。日夏至隂氣應，則景短極，蕤賔通土炭，重而衡低。【淮南子·天文訓】水勝，故夏至濕。火勝，故冬至燥。燥，故炭輕，濕，故炭重。【梁𥳑文帝詩】月暈蘆灰缺，秋還縣炭枯。　又姓。【西京雜記】炭虯，長安人。"}