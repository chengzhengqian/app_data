{"拼音": "lǐn", "部首": "广", "笔画数": "16", "Unicode": "5EE9", "page": "351", "volume": "【寅集下】【广字部】", "notes": "\n\n〔古文〕𢈺【唐韻】力甚切【集韻】【韻會】【正韻】力錦切，𠀤音凜。【說文】本作㐭。穀所振入，宗廟粢盛，倉黃㐭而取之，故謂之㐭。从入，回，象屋形中有戸牖。或从度从禾。【爾雅·釋言】廩，廯也。【玉篇】倉廩也。【釋名】廩，矜也。實物可惜者，投之其中也。【詩·周頌】亦有高廩，萬億及秭。【禮·明堂位】米廩，有虞氏之庠也。【註】庠序亦學也。魯謂之米廩，虞帝上孝，令藏粢盛之委焉。【周語】廩於藉東南，鍾而藏之。【註】廩，御廩。一名神倉，東南生長之處。鍾，聚也。爲廩以藏所藉田，以奉粢盛。【荀子·富國篇】垣窌倉廩者，財之末也。【註】穀藏曰倉，米藏曰廩。　又給也。【後漢·章帝紀】恐人稍受廩，往來煩劇。【註】廩，給也。　又天廩，星名。【隋書·天文志】天廩四星在昴南。【張衡·周天大象賦】天廩備稷以祈歆。　又官名。【周禮·地官】廩人掌九穀之數，以待國之匪頒賙賜稍食。【後漢·和帝紀】復置廩犧官。【註】漢官儀曰：廩犧令一人秩六百石。　又與懍通。【前漢·食貨志】可以爲富安天下，而直爲此廩廩也。　又與𡒄通。【集韻】𡒄或作廩。\n\n考證：〔【荀子·富國篇】桓窌倉廩者，財之末也。〕　謹照原文桓改垣。"}