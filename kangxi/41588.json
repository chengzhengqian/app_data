{"拼音": "jiǎn,xiǎn,yán", "部首": "阜", "笔画数": "15", "Unicode": "96AA", "page": "1361", "volume": "【戌集中】【阜字部】", "notes": "\r\n\r\n【唐韻】【集韻】【韻會】【正韻】𠀤虛檢切，音獫。【說文】阻難也。【玉篇】高也，危也。【易·屯卦】動乎險中。【坎卦】習坎，重險也。【又】天險不可升也，地險山川丘陵也，王公設險，以守其國，險之時用大矣哉。　又司險，官名。【周禮·夏官】司險掌九州之圖，以周知其山林川澤之阻，而達其道路。　\n\r\n又【玉篇】邪也，惡也。【書·盤庚】今汝聒聒，起信險膚。【傳】起信險僞，膚受之言。　\n\r\n又【周禮·春官·典同】險聲斂。【註】險謂偏弇也。險則聲斂不越也。　\n\r\n又【周禮·冬官考工記·弓人】疢疾險中。【註】險，傷也。　又地名。【史記·朝鮮傳】都王險。【註】險城，在樂浪郡浿水之東。【前漢·地理志】遼東郡險瀆。【註】朝鮮王滿都也，依水險故名。\n\r\n又【地理志】中山國安險。　\n\r\n又【爾雅·釋魚】蜠大而險。【註】險者，謂汙薄。　\n\r\n又【集韻】所斬切，音摻。艱難也。　又希埯切，薟上聲。峻也。　又巨險切，音芡。與儉同。　又居奄切，音檢。【字林】山形似重甑。◎按此乃隒字之音義。類篇，隒又居奄切，而集韻隒闕此一音，乃隒譌作險耳。　\n\r\n又【集韻】魚銜切，音𡆑。本作巖。【史記·殷本紀】得說於傅險中。【註】險，亦作巖。　【集韻】或作嶮。"}