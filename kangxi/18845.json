{"拼音": "xūn,xùn", "部首": "火", "笔画数": "14", "Unicode": "718F", "page": "679", "volume": "【巳集中】【火字部】", "notes": "\n\n【唐韻】【集韻】【韻會】【正韻】𠀤許云切，音薰。【說文】本作𡼡。【玉篇】本作𡼡。【類篇】隷作熏。【說文】火煙上出也。从屮从黑，屮黑熏象也。【玉篇】熱也。【廣韻】火氣盛貌。同燻。【詩·豳風】穹窒熏䑕。\n\n又【大雅】憂心如熏。【傳】熏，灼也。【釋文】熏，本又作燻。【周禮·秋官·翦氏】以莽草熏之。　\n\n又【詩·大雅】公尸來止熏熏。【傳】熏熏，和悅也。【箋】熏熏，坐不安之貌。【釋文】熏，說文作醺。醉也。　\n\n又【蔡邕·釋誨】下獲熏胥之辜。【註】謂相熏烝得罪也。　\n\n又【呂氏春秋】東南曰熏風。　\n\n又【後漢·趙壹傳】陟遂與言談，至熏夕，極歡而去。又通作薰。【易·艮卦】厲薰心。【後漢·馬廖傳】聲薰天地。　\n\n又【集韻】吁運切，音訓。灼也。　又與釁通。【齊語】三釁三沐之。【註】釁或爲熏。　又叶須緣切，音宣。【黃庭經】沐浴盛潔棄肥熏，入室東向誦玉篇。　【正譌】中从𡆧。與囱同。俗从田，誤。"}