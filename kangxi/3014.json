{"拼音": "kǒu", "部首": "口", "笔画数": "3", "Unicode": "53E3", "page": "171", "volume": "【丑集上】【口字部】", "notes": "\n\n〔古文〕𠮚𠙵【唐韻】苦后切【集韻】【韻會】去厚切【正韻】苦厚切，𠀤𡨥上聲。【說文】人所以言食也。象形。【易·頤卦】自求口食。【書·大禹謨】唯口出好興戎。　又戸口。【孟子】數口之家。【前漢·宣帝紀】膠東相成勞來不怠，流民自占八萬餘口。\n\n又【李陵傳】捕得生口，言李陵敎單于爲兵，以備漢軍。　又姓。【唐韻】今同州有之。【正字通】明弘治中，宣府通判口祿。又古口，複姓。【正字通】漢有古口引。　又壺口，山名。【書·禹貢】冀州旣載壺口。　又谷口，地名。【史記·范睢傳】北有甘泉谷口。【註】九嵏山中西謂之谷口。　又列口，縣名。【前漢·地理志】樂浪郡，列口縣。　\n\n又【史記·倉公傳】切其脉時，右口氣息。【註】右手寸口也。脉經，從魚際至高骨却行一寸，其中名曰寸口，其骨自高。　\n\n又【韻補】苦動切，音孔。【釋名】口，空也。空上聲。　又叶康杜切，音苦。【詩·小雅】好言自口，莠言自口。憂心愈愈，是以有侮。【前漢·溝洫志】且漑且糞，長我禾黍。衣食京師，億萬之口。【宋玉·風賦】侵淫谿谷，盛怒於土囊之口，緣泰山之阿，舞於松柏之下。下叶音戸。◎按唐韻正，口古音苦。引朱子韓文考異云：今建州人謂口爲苦，走爲祖。雖出俚俗，亦由音本相近，故與古暗合也。是直以爲口當讀作苦，非止叶音矣。　又叶恪侯切，音彄。【梁法雲·三洲歌】三洲斷江口，水從窈窕河傍流。"}