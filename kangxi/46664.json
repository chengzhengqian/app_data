{"拼音": "xiāo", "部首": "鳥", "笔画数": "16", "Unicode": "9D1E", "page": "1486", "volume": "【亥集中】【鳥字部】", "notes": "\r\n\r\n【唐韻】【集韻】【韻會】𠀤于嬌切，音猇。【說文】鴞鴟，鸋鴂也。【爾雅·釋鳥】鴟鴞，鸋鴂。【郭註】鴟類。【孔疏】陸璣云：鴟鴞，似黃雀而小，幽人或謂之鸋鴂。【埤雅】鴞大如班鳩，綠色。【詩·陳風】有鴞萃止。【毛傳】惡聲鳥也。\n\r\n又【魯頌】翩彼飛鴞，集于泮林。又名鵩。【巴蜀異物志】鵩鴞體有文色，俗因形名之曰鵩。又名訓狐。一作梟。\n\r\n又【禮·內則】鵠鴞胖。【註】胖脅側薄肉，不可食。又有靑鴞，可作羹。【爾雅·梟鴟疏】其肉甚美，可爲羹臛，又可爲炙。【莊子·齊物論】見彈而求鴞炙。又獸名。【山海經】鉤吾山有獸，狀如羊身人面，目在腋下，虎齒人爪，音如嬰兒，名狍鴞。【註】卽饕餮。與鴟鳥別一種。"}