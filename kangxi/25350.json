{"拼音": "lóng,lǒng", "部首": "竹", "笔画数": "11", "Unicode": "7B3C", "page": "904", "volume": "【未集上】【竹字部】", "notes": "\r\n\r\n【廣韻】盧紅切【集韻】【韻會】盧東切，𠀤音櫳。【說文】舉土器。一曰笭也。【西京雜記】漢制，天子以象牙爲火籠。　又鳥檻曰籠。【莊子·庚桑楚】以天下爲之籠，則雀無所逃。　又包舉也。【前漢·食貨志】籠貨物，籠鹽鐵。　又盛矢器。以竹爲之。【周禮·夏官】田弋充籠箙矢。【註】籠，竹箙也。　又地名。【史記·匈奴傳】五月大會籠城。【韻會補】廣南化外，古南越地，唐置籠州。　\n\r\n又【廣韻】【集韻】力鐘切【正韻】盧容切，𠀤音龍。竹名。【張衡·南都賦】其竹則籦籠䈽篾。　又𥳎籠，竹車軬。【揚子·方言】車枸簍，宋、魏閒謂之𥳎籠。【史記·田單傳】令其宗人盡斷其車軸末而傅鐵籠。【註】《方言》：車轊，齊謂之籠。　又草名。【管子·地員篇】有籠與斥。　\n\r\n又【廣韻】【正韻】力董切【集韻】【韻會】魯孔切，𠀤音攏。箱籠。又竹器。【周禮·地官·遂人】道野役及窆，抱磨，共丘籠。又與瀧同。【荀子·議兵篇】東籠而退。【註】與涷瀧同，沾濕貌。"}