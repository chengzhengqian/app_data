{"拼音": "yú,yǔ", "部首": "亅", "笔画数": "4", "Unicode": "4E88", "page": "85", "volume": "【子集上】【亅字部】", "notes": "\n\n【唐韻】余呂切【集韻】【韻會】演女切【正韻】弋渚切，𠀤音與。賜也。【詩·小雅】君子來朝，何錫予之。【周禮·春官】內史掌王八枋之灋，七曰予，八曰奪。通作與。　\n\n又【博雅】大予，樂名。【註】漢明帝永平三年秋八月戊辰，改大樂爲大予樂。　\n\n又【廣韻】弋諸切【正韻】羊諸切。𠀤與余同。我也。【郭忠恕·佩觿集】予讀若余。本無余音，後人讀之也。【顏師古·刊謬正俗】曲禮，予一人。鄭康成註：余予古今字。因鄭此說，學者遂皆讀予爲余。爾雅：卬，吾，台，予，朕，身，甫，余，言，我也。此則予之與余，但義訓我，非同字也。《說文》：予，相推予也。余，詞之舒也。各有意義，本非古今字別也。歷觀詩賦，予無余音。\n\n又【吳棫·韻補】予當讀與。詩或敢侮予，將伯助予。楚辭：目眇眇兮愁予，何壽夭兮在予。皆無余音。"}