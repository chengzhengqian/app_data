{"拼音": "huā,huá,huà", "部首": "艸", "笔画数": "6", "Unicode": "534E", "page": "1039", "volume": "【申集上】【艸字部】", "notes": "\r\n\r\n〔古文〕䔢【唐韻】戸花切【集韻】胡瓜切，𠀤音划。【書·舜典】重華協于帝。【傳】華謂文德。　\n\r\n又【禮·檀弓】華而睆。【疏】凡繪畫，五色必有光華，故曰華畫也。　\n\r\n又【廣韻】草盛也。　又粉也。【曹植·洛神賦】鉛華弗御。　又髮白也。【後漢·陳蕃傳】蹇諤之操，華首彌固。　又華林，園名。【魏志】芳林園卽今華林園。　又地名。【戰國策】說趙王于華屋之下。【史記·秦本紀註】華陽，地名。【吳志·孫皓傳】皓舉大衆出華里。　\n\r\n又【水經注】河水東南徑華池。　又華表。【古今註】堯設誹謗木，今之華表。　又星名。【晉書·天文志】大帝九星曰華蓋。　\n\r\n又【韻會】胡化切，音話。【書·禹貢】至于太華。【爾雅·釋山】華山，爲西嶽。　又姓。【潛夫論】華氏子，姓也。【通志·氏族略】宋戴公子者，食采于華，因氏焉。　\n\r\n又【司馬相如·上林賦】華楓枰櫨。【註】華皮可以爲索。　\n\r\n又【集韻】呼瓜切，音譁。【禮·曲禮】爲國君者華之。【註】華，中裂之，不四拆也。【爾雅·釋木】瓜曰華之。　又與花同。【爾雅·釋草】華，荂也。【揚子·方言】齊楚之閒或謂之華，或謂之荂。【佩觿集】華有戸瓜，呼瓜二翻，俗別爲花。　\n\r\n又【韻補】呼戈切。【邊讓·章華賦】體迅輕鴻，榮曜春華。進如浮雲，退如激波。　又胡戈切。【徐鍇·說文繫傳】華，本音和，故今人謂華表爲和表。【棗據詩】矯足登雲閣，相伴步九華。徙倚憑高山，仰攀桂樹柯。　\n\r\n又【詩·本音】灼灼其華。【註】音敷。【考】《詩》如常棣之華，顏如舜華，維常之華，𠀤叶車韻。隰有荷華，叶下都韻。黍稷方華，叶下途韻，凡七見，皆讀敷。\n\r\n又【唐韻古音】亦音敷。郭璞曰：江東謂華爲敷。陸德明曰：古讀華如敷，不獨江東也。漢光武曰：仕宦當作執金吾，娶妻必得隂麗華。　\n\r\n又【韻會】苦蛙切【正韻】枯瓜切，𠀤音誇。不正也。　或作蕐。詳䓙字註。䓙又作𦶎。\n\r\n考證：〔【禮·檀弓】華而晥。〕　謹照原文晥改睆。〔【詩·本音】灼灼其華。【註】音敷。【考】詩如棠棣之華。〕　謹照原文棠改常。"}