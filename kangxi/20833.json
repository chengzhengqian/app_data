{"拼音": "mào,mèi", "部首": "玉", "笔画数": "13", "Unicode": "7441", "page": "736", "volume": "【午集上】【玉字部】", "notes": "\r\n\r\n〔古文〕㺺𤣽【唐韻】【集韻】【韻會】【正韻】𠀤莫報切，音𣔺。【說文】諸侯執圭朝天子，天子執玉以冒之。似犂冠。【徐曰】冒，上有物冒之也。犂冠，卽犂鑱也。今字書作犂錧，音義同。【正字通】禮，諸侯卽位，天子賜以命圭，圭上邪銳，瑁方四寸。其下亦邪刻之，闊狹長短如圭頭。諸侯執圭來朝，天子以瑁之刻處，冒彼圭頭，以齊瑞信，猶今之合符然。又通作冒。【周禮·冬官考工記】天子執冒四寸。【註】名玉曰冒，言德能覆蓋天下也。四寸者，以尊接𤰞，小爲貴也。　\n\r\n又【廣韻】【集韻】𠀤莫代切，音䆀。義同。　\n\r\n又【廣韻】【集韻】【韻會】【正韻】𠀤莫佩切，音妹。瑇瑁，龜屬。身似龜首，尾如鸚鵡，甲有文。【異物志】生南海，大者如籧篨，背上有鱗，鱗大如扇，有文章，將作器，則煮其鱗，如柔皮。應劭曰：雄曰瑇瑁，雌曰觜蠵。【史記·司馬相如傳】瑇瑁鱉黿。【註】似觜觿，甲有文，出南海，可以飾器物。【漢·鐃歌】雙珠玳瑁簪，用玉紹繚之。　\n\r\n又【廣韻】莫沃切【集韻】謨沃切，𠀤音媢。義同。　【韻會】或作蝐。亦作冒。"}