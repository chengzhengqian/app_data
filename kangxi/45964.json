{"拼音": "wěi", "部首": "魚", "笔画数": "17", "Unicode": "9BAA", "page": "1469", "volume": "【亥集中】【魚字部】", "notes": "\r\n\r\n【唐韻】榮美切【集韻】【韻會】羽軌切，𠀤音洧。【說文】鮥也。【爾雅·釋魚】鮥鮛鮪。【註】鮪，鱣屬也。【詩·衞風】鱣鮪發發。【傳】鮪，鮥也。【釋文】鮪似鱣，大者名𩵭鮪，小者名鮛鮪。沈云：江淮閒曰鮛，伊洛曰鮪，海濵曰鮥。【周禮·天官·人】春獻王鮪。【禮·月令】薦鮪于寢廟。【陸璣疏】鮪似鱣而靑黑，頭小而尖，似鐵兜鍪，口在頷下，大者爲王鮪，小者爲叔鮪，肉白，味不逮鱣，今東萊遼東謂之尉魚。互詳鮥字註。\n\r\n又【類篇】一曰水名。鞏縣西北臨河有周武山，武王伐紂，使膠革禦之鮪水上，蓋其處也。相傳山下有穴通江，穴有黃魚，春則赴龍門，故曰鮪岫。今爲河所侵，不知穴之所在。\n\r\n又【集韻】云九切，音有。義同。"}