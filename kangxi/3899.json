{"拼音": "qiǎn,qiàn,qiè,xián,qiān", "部首": "口", "笔画数": "13", "Unicode": "55DB", "page": "203", "volume": "【丑集上】【口字部】", "notes": "\n\n【廣韻】【集韻】【韻會】【正韻】𠀤苦蕈切，音歉。【廣韻】猿藏食處。【爾雅·釋獸】寓鼠曰嗛。【註】頰裏貯食處。寓謂獮猴之類，寄寓木上。　\n\n又【正韻】與歉同。【穀梁傳·襄二十四年】一穀不升謂之嗛。【註】嗛，不足貌。【釋文】去簟反。【呂氏春秋】天固有衰嗛廢伏。　\n\n又【晉語】嗛嗛之德。【註】嗛嗛，猶小小也。口玷切。或作謙。　\n\n又【集韻】下忝切，音鼸。鳥獸頰貯食。　\n\n又【唐韻】戸監切【集韻】乎監切，𠀤音銜。【說文】口有所銜也。【史記·大宛傳】昆莫生棄于野，鳥嗛肉蜚其上。【註】嗛音銜。【集韻】或作咁。　又與銜同，猶恨也。【史記·外戚世家】景帝恚心嗛之，而未發也。【註】嗛音銜，漢書作銜。　\n\n又【管子·弟子職】唯嗛之視，同嗛以齒。【註】食盡曰嗛。齒，類也，謂食盡者，則以其所盡之類而進。劉績曰：齒，次序也，如菜肉同盡則先益菜，後益肉也。　\n\n又【集韻】【正韻】𠀤苦兼切。與謙同。【前漢·藝文志】易之嗛嗛。【註】師古曰：嗛與謙同。\n\n又【尹翁歸傳】溫良嗛退。【莊子·齊物論】大廉不嗛。【註】至足者，物之去來，非我也，故無所容其嗛盈。　\n\n又【集韻】詰叶切，音愜。本作慊，足也。【莊子·盜跖篇】口嗛于芻豢醪醴之味。【荀子·非十二子篇】嗛然而終日不言。【戰國策】膳啗之嗛于口。【註】嗛，愜也。【又】齊桓公夜半不嗛。【註】嗛，快也，苦劫反。一云言不善食，苦簟反。【史記·文帝紀】天下人民，未有嗛志。【註】不滿之意。【漢書】作㥦。\n\n考證：〔【穀梁傳·襄二十四年】穀不升謂之嗛。〕　謹照原文穀字上增一字。〔【戰國策】膳喢之嗛于口。〕　謹照原文喢改啗。"}