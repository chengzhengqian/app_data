{"拼音": "yáng,yàng", "部首": "火", "笔画数": "13", "Unicode": "716C", "page": "678", "volume": "【巳集中】【火字部】", "notes": "\n\n【唐韻】【韻會】【正韻】餘亮切【集韻】弋亮切，𠀤音漾。【說文】炙燥也。【揚子·方言】煬，炙也。【註】今江東呼火熾猛爲煬。【莊子·盜跖篇】冬則煬之。　\n\n又【玉篇】對火也。【廣韻】向也。【戰國策】若竈則不然，前之人煬，則後之人無從見也。　\n\n又【揚子·方言】煬，暴也。【春秋·定元年】立煬宮。【註】煬公伯禽子也。其廟已毀。季氏禱之。而立其宮。　\n\n又【玉篇】熱也。【揚雄·甘泉賦】南煬丹崖。　\n\n又【集韻】式亮切，音餉。燥也。　\n\n又【廣韻】與章切【集韻】【韻會】余章切【正韻】移章切，𠀤音陽。【廣韻】釋金也。【集韻】爍金也。或作烊。　\n\n又【集韻】尸羊切，音商。魯煬公。徐邈說。"}