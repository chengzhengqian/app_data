{"拼音": "lún,lùn", "部首": "言", "笔画数": "15", "Unicode": "8AD6", "page": "1168", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤盧昆切，音崘。【說文】議也。【廣韻】說也。【周禮·春官·大司樂·賈疏】直言曰論，答難曰語。論者，語中之別，與言不同。\n\r\n又【論語·序解正義】論者，綸也，輪也，理也，次也，撰也。以此書可經綸世務，故曰綸，圓轉無窮故曰輪，蘊含萬理故曰理，篇章有序故曰次，羣賢集定故曰撰。【文心雕龍】昔仲尼微言，門人追述，故仰其經目，稱爲論語，蓋羣論立名，始于兹矣。　\n\r\n又【釋名】倫也，有倫理也。【玉篇】思理也。【詩·大雅】於論鼓鐘。【傳】思也。【鄭箋】論之言倫也。【朱傳】言得其倫理也。　\n\r\n又【增韻】紬繹討論也。【孔安國·尚書序】討論典墳。　\n\r\n又【正韻】決罪曰論。　又官名。【金史·百官志】其官長皆稱曰勃極烈，次曰國論、忽魯、勃極烈。國論，言貴。忽魯，猶總帥也。　又諸羌州名。【唐書·地理志】劒南道有論川州，開元後置。　又姓。【唐書】論弓仁，本吐蕃族也。又三字姓。【金史·國語解·姓氏】烏古論曰商。　\n\r\n又【廣韻】力迍切【集韻】【韻會】【正韻】龍春切，𠀤音倫。言有理也。\n\r\n又【禮·王制】凡制五𠛬，必卽天論。【註】天論，天理也。與倫同。　\n\r\n又【玉篇】力困切【廣韻】【集韻】【韻會】【正韻】盧困切，𠀤崘去聲。義同。\n\r\n又【正韻】辨論也。【書·周官】論道經邦。【傳】論者，講明之謂。【禮·王制】凡官民材，必先論之。【註】謂考評其行藝之詳也。【史記·蕭相國世家】論功行封。　又叶盧健切，音練。【前漢·敘傳】兵家之策，惟在不戰。營平皤皤，立功立論。　又叶聖閏切，音舜。【馮衍·顯志賦】澄德化之陵遲兮，烈𠛬罰之峭峻。燔商鞅之法術兮，燒韓非之說論。　又叶閭員切，音攣。【曹植·文帝誄】考諸先紀，尋之哲言。生若浮寄，惟德可論。　【字彙補】譌作𠐜，非。"}