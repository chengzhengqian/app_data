{"拼音": "jìng", "部首": "攴", "笔画数": "12", "Unicode": "656C", "page": "473", "volume": "【卯集下】【攴字部】", "notes": "\n\n〔古文〕𣀖𢿩【廣韻】【集韻】【韻會】𠀤居慶切，音竟。【說文】肅也。【釋名】敬，警也。恆自肅警也。【玉篇】恭也，愼也。【易·坤卦】君子敬以直內，義以方外。【書·洪範】敬用五事。【周禮·天官·小宰】三日廉敬。【註】敬，不解於位也。【禮·曲禮】毋不敬。【註】禮主於敬。【左傳·僖三十三年】敬德之聚也。【論語】修己以敬。　\n\n又【後漢·周燮傳】安帝以𤣥纁羔幣聘燮，燮因自載到潁川陽城，遣生送敬，遂辭疾而歸。【註】送敬，猶致謝也。　又姓。【廣韻】𨻰敬仲之後，漢有揚州刺史敬歆。　\n\n又【韻補】叶居卿切。【曹植·車渠椀賦】何神怪之巨偉，信一覽而尤敬。雖離朱之聰明，猶炫耀而失精。"}