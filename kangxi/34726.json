{"拼音": "xū,xǔ", "部首": "言", "笔画数": "10", "Unicode": "8A0F", "page": "1147", "volume": "【酉集上】【言字部】", "notes": "\r\n\r\n【唐韻】况于切【集韻】【韻會】匈于切，𠀤音欨。【說文】詭譌也。一曰訏𧪰。齊、楚謂信曰訏。鄭云：誇也。　\n\r\n又【爾雅·釋詁】大也。【詩·大雅】訏謨定命。【揚子·方言】中齊、西楚之閒謂大曰訏。【註】訏亦作芋。【詩·小雅】君子攸芋。【傳】大也。　又通作盱。詳目部盱字註。　\n\r\n又【集韻】荒胡切【韻會小補】荒烏切，𠀤音呼。【博雅】大也。【玉篇】張口鳴也。【詩·大雅】實覃實訏，厥聲載路。【箋】謂張口鳴呼。【正義】引儀禮云：訏音呼。謂張口鳴呼，聲音則已大矣。　\n\r\n又【集韻】【韻會】𠀤火羽切，欨上聲。【類篇】訏訏，大也。【詩·大雅】川澤訏訏。【傳】大也。朱傳叶音許。　【說文】本作訏。訏字从亏作。\n\r\n【說文】訏本字。訏字从亏作。"}