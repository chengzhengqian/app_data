{"拼音": "pèi", "部首": "水", "笔画数": "7", "Unicode": "6C9B", "page": "612", "volume": "【巳集上】【水字部】", "notes": "\n\n【唐韻】【集韻】𠀤普蓋切，音霈。水名。【說文】沛水出遼東番汗塞外，西南入海。　又澤名。【左傳·昭二十年】齊侯田于沛。　又草生水曰沛。【公羊傳註】草棘曰沛。【風俗通·山澤篇】沛者，草木之蔽茂，禽獸之所匿也。　又縣名，屬沛郡。【漢書註】秦泗水郡之屬縣。　又行貌。【楚辭·九歌】沛吾乗兮桂舟。【左思·吳都賦】直衝濤而上瀨，常沛沛而悠悠。　又有餘貌。【公羊傳·文十四年】沛若有餘。　又大貌。【前漢·五行志】沛然自大。　又雨貌。【張衡·思𤣥賦】凍雨沛其灑塗。又滂沛，雨盛貌。別作霈。　又旛幔也。【易·豐卦】豐其沛。通作旆。　又蓄水灌田之名。【三餘贅筆】浙中少水人家，多于山上置閘蓄水，遇旱歲開以灌田，名之曰沛。　又竹名。【神異經】南方荒中有沛竹，可以爲大船。【僧贊寧·筍譜】又沛竹筍。　又沛艾，姿容俊偉貌。【司馬相如·大人賦】沛艾赳螑。　又滯沛，奔揚貌。【司馬相如·上林賦】奔揚滯沛。　又姓。　\n\n又【廣韻】【集韻】【韻會】𠀤博蓋切，音貝。義同。　又疾也。【前漢·郊祀歌】靈之來，神哉沛。【註】沛，補蓋反。　又偃仆也。【詩·大雅】顚沛之揭。【傳】沛，拔也。【正義】遽離根本之言。　\n\n又【韻補】叶方吠切，音避。【揚雄·甘泉賦】雲飛揚兮雨滂沛，于胥德兮麗萬世。　又叶蒲迫切，音白。【左思·魏都賦】揆旣往之前跡，叩將來之後轍。成都迄以傾覆，建業則亦顚沛。\n\n考證：〔【揚雄·甘泉賦】雲飛揚兮雨滂沛，子胥德兮麗萬世。　〕　謹照原文子胥改于胥。"}