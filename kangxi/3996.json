{"拼音": "zé", "部首": "口", "笔画数": "14", "Unicode": "5616", "page": "206", "volume": "【丑集上】【口字部】", "notes": "\n\n【唐韻】【集韻】𠀤士革切，音賾。【說文】大呼也。【廣韻】㗲嘖，叫也。　又與賾通。【左傳·定四年】會同難嘖有煩言，莫之洽也。【註】嘖，至也。【疏】易云：聖人有以見天下之賾，謂見其至深之處。賾亦深之義也。謂至于會時，有煩亂忿爭之言，無才辨者，莫之能治也。　\n\n又【管子·桓公問】名曰嘖室之議。【註】謂議論者言語讙嘖。【荀子·君道篇】斗斛敦槩者，所以爲嘖也。　\n\n又【廣韻】【集韻】【韻會】𠀤側革切，音責。【廣韻】大呼聲。　\n\n又【集韻】嘖嘖，鳴也。【爾雅·釋鳥】宵鳸嘖嘖。【釋文】嘖，莊革反。　\n\n又【韻會】爭言貌。【左傳·定四年釋文】嘖，士責反。一音責。　【廣韻】或作謮。"}