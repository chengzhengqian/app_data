{"拼音": "huán", "部首": "金", "笔画数": "14", "Unicode": "953E", "page": "1315", "volume": "【戌集上】【金字部】", "notes": "\r\n\r\n【唐韻】戸關切【集韻】【韻會】【正韻】胡關切，𠀤音還。【說文】鋝也。【玉篇】六兩也。【小爾雅】二十四銖曰兩，有半曰捷，倍捷曰舉，倍舉曰鋝，謂之鍰。宋咸曰：舉三兩，鍰六兩。【書·呂𠛬】其罰百鍰。【傳】六兩曰鍰。鍰，黃鐵也。【釋文】鍰，戸關反。六兩也。鄭及爾雅同。《說文》云六鋝也。鋝十一銖二十五分銖之十三也。馬同：又云，賈逵說，俗儒以鋝重六兩。《周官》劒重九鋝。俗儒近是。【疏】《考工記》云戈矛重三鋝。馬融云：鋝，量名。當與呂𠛬鍰同。俗儒云：鋝六兩爲一川。不知所出耳。鄭康成云：鍰，稱輕重之名。今代東萊稱，或以大半兩爲鈞，十鈞爲鍰。鍰重六兩大半兩，鍰、鋝似同也。或有存行之者，十鈞爲鍰，二鍰四鈞而當一斤。然則鍰重六兩三分兩之二，《周禮》謂鍰爲鋝，如鄭康成之言，一鍰之重六兩，多於孔王所說，惟挍十六銖爾黃鐵，今之銅也。互詳鋝字註。　又與環同。【前漢·五行志】宮門銅鍰。【註】鍰，讀與環同。　\n\r\n又【集韻】胡慣切，音患。\n\r\n又【五音集韻】王眷切，音院。義𠀤同。　\n\r\n又【韻補】叶胡涓切，音懸。【蘇軾·月華寺詩】天公胡爲不自憐，暮使百鎰朝千鍰。\n\r\n考證：〔【書·呂𠛬】其罰百鍰。【釋文】鍰，戸關反。六兩也。鄭及爾雅同。《說文》云六鋝也。鋝十一銖二十五分銖之十三也。馬曰〕　謹照原文馬曰改馬同。"}