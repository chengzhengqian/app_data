{"拼音": "zhāng", "部首": "玉", "笔画数": "15", "Unicode": "748B", "page": "741", "volume": "【午集上】【玉字部】", "notes": "\r\n\r\n【唐韻】【集韻】【韻會】諸良切【正韻】止良切，𠀤音章。【說文】剡上爲圭，半圭爲璋。禮六幣：圭以馬，璋以皮，璧以帛，琮以錦，琥以繡，璜以黼。【徐曰】剡削之也。【詩·小雅】載弄之璋。【傳】半圭曰璋。【周禮·春官·大宗伯】以赤璋禮南方。玉人之事，大璋中璋九寸。邊璋七寸，射四寸，厚寸，牙璋中璋七寸。射二寸，厚寸。【又】璋邸射。【註】射，剡出者，邸射，剡而出也。　又祭祀之禮，王祼以圭瓚，諸臣助之亞祼以璋瓚，左右奉之。【詩·大雅】濟濟辟王，左右奉璋。"}