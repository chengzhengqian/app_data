{"拼音": "cí", "部首": "心", "笔画数": "13", "Unicode": "6148", "page": "397", "volume": "【卯集上】【心字部】", "notes": "\n\n【唐韻】疾之切【集韻】【韻會】牆之切【正韻】才資切，𠀤音磁。【說文】愛也。从心兹聲。【精薀】父母之愛子也。【左傳·昭二十六年】父慈子孝，姑慈婦聽。\n\n又【儀禮·喪服】慈母如母，謂養母也。　\n\n又【禮·內則】慈以甘旨。【註】慈，謂愛敬進之也。　又慈和，服物也。【左傳·文十八年】宣慈惠和。【註】慈者，愛出於心，恩被於物也。　\n\n又【增韻】柔也，善也，仁也。　又石名。【精薀】山產鐵於其陽者，慈石產其隂。【郭璞·慈石贊】慈石吸鐵，母子相戀也。俗作磁，非。　又竹名。【竹譜】竹之叢生，子母相依，曰慈竹。　又果名。【羣芳譜】慈姑，一根，歲生十二子，歲閏則十三子，如慈母之乳諸子也。　又州名。唐置慈州。　又姓。漢有慈仁，明有慈止。　从心从兹。【魏校曰】兹也者，養其子而使之長，心乎愛之。俗或譌作㤵。"}