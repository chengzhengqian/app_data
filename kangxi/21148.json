{"拼音": "gān", "部首": "甘", "笔画数": "5", "Unicode": "7518", "page": "753", "volume": "【午集上】【甘字部】", "notes": "\r\n\r\n〔古文〕𠙸𠙿【唐韻】古三切【集韻】【韻會】【正韻】沽三切，𠀤感平聲。【說文】美也。【徐曰】物之甘美者也。【韻會】五味之一。【正韻】甜也。【書·洪範】稼穡作甘。【傳】甘味生于百穀。【詩·衞風】誰謂荼苦，其甘如薺。【禮·月令】中央土，其味甘。　又言之悅耳。亦曰甘。【左傳·昭十一年】幣重而言甘。　\n\r\n又【詩·衞風】願言思伯，甘心首疾。【傳】甘，厭也。【疏】謂思之不已，乃厭足於心，用是生首疾也。凡人飮食口，甘遂至于厭足，故云：甘，厭也。　\n\r\n又【左傳·莊九年】管召，讎也。請受而甘心焉。【註】甘心，言欲快意戮殺之。　\n\r\n又【易·臨卦】六三甘臨，无攸利。【註】甘者，佞邪說。媚不正之名也。　\n\r\n又【玉篇】樂也。【淮南子·繆稱訓】故人之甘甘非正爲蹠也。【註】人之甘甘，猶樂樂而爲之。　\n\r\n又【淮南子·道應訓】大疾則苦而不入，大徐則甘而不固。【註】甘，緩意也。　又姓。【書·說命】台小子舊學于甘盤。【註】甘盤，殷賢臣。又甘茂甘羅，𠀤秦人。\n\r\n又【抱朴子辯問卷】子韋甘均，占𠋫之聖也。又漢複姓有甘莊甘土甘先三氏。　又地名。【書·甘誓】大戰于甘。【傳】甘，有扈郊地名。【左傳·僖二十四年】初，甘昭公有寵於惠后。【註】甘昭公，王子帶也，食邑於甘。\n\r\n又【昭十七年】陸渾子奔楚，其衆奔甘鹿。【註】甘鹿，周地。　又山名。【山海經】中山經，薄山之首曰甘棗之山。　又水名。【山海經】鹿蹄之山，甘水出焉。【註】按水經：甘水出南山甘谷。　又州名。【五音集韻】元魏西涼州攺甘州。　\n\r\n又【前漢·郊祀志】武帝作甘泉宮。　又木名。【詩·召南】蔽芾甘棠。【傳】甘棠，杜也。【疏】郭璞曰：今之杜梨。【山海經】有不死之國，阿姓，甘木是食。【註】甘木卽不死樹。　\n\r\n又【正韻】果名，俗作柑。【風土記】甘橘之屬，滋味甘美。\n\r\n又【古今注】甘實形如石榴者，謂之壷甘。　又草名。【博雅】陵澤，甘遂也。【又】美丹，甘草也。　\n\r\n又【集韻】古暗切，音紺。土之味也。　\n\r\n又【集韻】【韻會】【正韻】𠀤胡甘切，音酣。【書·五子之歌】甘酒嗜音。　又熟也。【莊子·徐無鬼】甘寢。○按《正韻》別作戸甘切，胡、戸同母。不宜分列。"}