{"拼音": "lǔ", "部首": "卜", "笔画数": "7", "Unicode": "5364", "page": "158", "volume": "【子集下】【卜字部】", "notes": "\n\n【唐韻】籀文西字，卽𠧧字省文。\n\n（鹵）【唐韻】【正韻】郞古切【集韻】【韻會】籠五切，𠀤音魯。【說文】西方鹹地也。東方謂之㡿，西方謂之鹵。【廣韻】鹽澤也。天生曰鹵，人造曰鹽。【書·洪範疏】水性本甘，久浸其地，變而爲鹵。【易·說卦】兌爲剛鹵。　又淳鹵。【左傳·襄二十五年】楚子木使表淳鹵。【註】淳鹵，埆薄之地，表異輕其賦稅。　又地名。【春秋·昭元年】晉荀吳帥師敗狄于大鹵。【註】大鹵，太原晉陽縣。\n\n又【前漢·地理志】安定郡鹵縣。又代郡鹵成縣。　又鹵簿。【漢官儀】天子車駕次第，謂之鹵簿。兵衞以甲盾居外爲前導，皆著之簿，故曰鹵簿。　又鹵莽，輕脫苟且也。【莊子·則陽篇】昔予爲禾耕而鹵莽之，則其實亦鹵莽而報。　又香草名。【爾雅·釋草】杜，土鹵。【註】杜衡也。似葵而香。【疏】杜一名土鹵。　\n\n又【廣雅】鹵，薰也。　又通櫓，大盾也。【前漢·項籍傳】流血漂鹵。【註】鹵，盾也。【左思·吳都賦】干鹵殳鋌。　又通擄。𢯱獲也。【揚子·方言】鹵，奪也。【前漢·高帝紀】毋得掠鹵。\n\n又【衞靑傳】車輺畜產畢收爲鹵。　又姓。【史記·游俠傳】太原鹵公孺。　\n\n又【字彙】龍都切，音爐。同鑪。【道樞】玄和子曰：鼎鹵天地之象也。【註】鹵，爐也。【釋名】地不生物曰鹵。鹵，爐也。如爐火處也。\n\n（鹵）考證：〔【說文】西方鹹地也。東方謂之𠩋。〕　謹照原文𠩋字改㡿字。〔又通攄。𢯱獲也。〕　謹照原文攄字改擄字。"}