{"拼音": "ná,nú,ráo,rú", "部首": "手", "笔画数": "10", "Unicode": "6310", "page": "430", "volume": "【卯集中】【手字部】", "notes": "\n\n【唐韻】【集韻】【正韻】𠀤女加切。同拏。【說文】持也。【莊子·漁父篇】丈挐而引其船。【韓愈·李花詩】當春天地爭奢華，洛陽園苑尤紛挐。【註】拏同。　\n\n又【揚子·方言】杷，宋魏閒謂之渠挐。【轉注古音】韻書挐在魚韻，據方言則在麻韻者，亦古音也。◎按渠挐，集韻作淭𣖹。　\n\n又【唐韻】女余切【集韻】【韻會】【正韻】女居切，𠀤音袽。牽也。又煩也。【揚雄·解嘲】攫挐者亡，默默者存。【註】攫挐，妄有搏執牽引也。女居切。【宋玉·九辯】枝煩挐而交橫。【註】挐一作拏。煩挐，擾亂也。【王逸·九思】吁嗟兮悲夫，散亂兮紛挐。茅絲兮同䋴，冠履兮共絇。　又姓。【戰國策】君所用者，緤錯挐薄也。【註】衞二臣名。　又人名。【春秋·僖元年】公子友帥師敗莒師于酈，獲莒挐。【註】女居反。又女加反。　\n\n又【唐韻】乃亞切【集韻】乃嫁切，𠀤呶去聲。絲結亂也。　\n\n又【集韻】人余切，音如。亦持也。　又尼據切，女去聲。拘挐，不展也。互詳拏字註。"}