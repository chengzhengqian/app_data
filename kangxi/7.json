{"拼音": "shàng,shǎng", "部首": "一", "笔画数": "3", "Unicode": "4E0A", "page": "76", "volume": "【子集上】【一字部】", "notes": "\n\n〔古文〕丄𠄞【廣韻】【集韻】【韻會】【正韻】𡘋時亮切，音尙。在上之上，對下之稱。崇也，尊也。【易·乾·文言】本乎天者親上。　\n\n又【廣韻】君也。太上極尊之稱。【蔡邕·獨斷】上者，尊位所在。但言上，不敢言尊號。　又上日。【書·舜典】正月上日。【註】孔氏曰：上日，朔日也。葉氏曰：上旬之日。曾氏曰：如上戊，上辛，上丁之類。　又姓。漢上雄，明上觀，上志。又上官，複姓。　\n\n又【唐韻】時掌切【集韻】【韻會】【正韻】是掌切，𡘋商上聲。登也，升也，自下而上也。【易·需卦】雲上于天。【禮·曲禮】拾級聚足，連步以上。　又進也。【前漢·東方朔傳】朔上三千奏牘。　又與尙通。【詩·魏風】上愼旃哉。【前漢·賈誼傳】上親，上齒，上賢，上貴。\n\n又【匡衡傳】治天下者審所上。　\n\n又【韻補】叶辰羊切，音常。【楚辭·九懷】臨淵兮汪洋，顧林兮忽荒。修予兮袿衣，騎霓兮南上。　又叶時刃切，音愼。【王微觀海詩】照本苟不昧，在末理知瑩。忽乗摶角勢，超騰送崖上。　又叶矢忍切，音審。【郭璞·遊仙詩】翹首望太淸，朝雲無增景。雖欲思陵化，龍津未易上。　【說文】上，高也。指事。時掌切。◎按字有動靜音，諸韻皆以上聲，是掌切，爲升上之上，屬動，去聲，時亮切，爲本在物上之上，屬靜。今詳《說文》上聲上字，高也，是指物而言，則本在物上之上亦作上聲矣。依諸韻分動靜音爲是。後倣此。\n\n考證：〔【楚辭·九懷】臨淵兮汪洋，顧林兮忽荒。修予兮袿衣，騎電兮忽上。〕　謹照原文騎電改騎霓。忽上改南上。"}