{"拼音": "yáo,yóu", "部首": "犬", "笔画数": "12", "Unicode": "7336", "page": "715", "volume": "【巳集下】【犬字部】", "notes": "\r\n\r\n【唐韻】以周切【集韻】【韻會】夷周切，𠀤音由。【說文】玃屬。从犬，酋聲。【集韻】居山中，聞人聲豫登木，無人乃下。世謂不決曰猶豫。或作𧳫。【爾雅·釋獸】猶如麂，善登木。【註】健上樹。【禮·曲禮】所以使民決嫌疑，定猶與也。【疏】猶與，二獸，皆進退多疑。人多疑惑者似之，故謂之猶與。【淮南子·兵略訓】擊其猶猶，凌其與與。　\n\r\n又【說文】隴西謂犬子爲猶。　\n\r\n又【廣韻】似也。【詩·召南】寔命不猶。【傳】猶，若也。\n\r\n又【小雅】淑人君子，其德不猶。【禮·喪服】兄弟之子猶子也。　\n\r\n又【集韻】可止之辭也。【詩·魏風】上愼旃哉，猶來無止。【傳】猶，可也。　又本作猷。【詩·小雅】克壯其猶。【傳】猶，道也。【箋】猶，謀也，兵謀也。【疏】能光大其運謀之道。【又】謀猶回遹。【箋】謀爲政之道。\n\r\n又【大雅】王猶允塞。【箋】猶，謀也。　\n\r\n又【廣韻】尚也。【禮·檀弓】仲子亦猶行古之道也。　\n\r\n又【詩·周頌】嶞山喬嶽，允猶翕河。【箋】猶，圖也。小山及高嶽，皆信按山川之圖而次序祭之。　又夷猶。【禮·檀弓】君子蓋猶猶爾。【註】疾舒之中。【楚辭·九歌】君不行兮夷猶。　\n\r\n又【管子·地員篇】下土曰五猶。五猶之狀如糞。　\n\r\n又【前漢·地理志】厹猶縣，屬臨淮郡。　又姓。【正字通】宋猶道明。　\n\r\n又【集韻】【正韻】𠀤餘招切，音遙。【集韻】本作䚻。徒歌也。或作謠。　又與搖通。【禮·檀弓】咏斯猶，猶斯舞。【註】猶當爲搖，謂身動搖也。秦人猶搖聲相近。【釋文】猶依註作搖，音遙。　\n\r\n又【廣韻】【集韻】𠀤居祐切，音究。【爾雅·釋獸音義】弋又反。　\n\r\n又【廣韻】【集韻】【韻會】𠀤余救切，音柚。【爾雅·釋獸音義】羊救反。　又叶余久切，音酉。【詩·小雅】式相好矣，無相猶矣。好叶許厚反。\n\r\n考證：〔【詩·衞風】尚愼旃哉，猶來無止。〕　謹照原文衞風改魏風。"}