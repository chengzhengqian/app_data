{"拼音": "yán,yàn", "部首": "門", "笔画数": "11", "Unicode": "960E", "page": "1337", "volume": "【戌集上】【門字部】", "notes": "\r\n\r\n【唐韻】【集韻】【韻會】𠀤余廉切，音鹽。【說文】里中門。【後漢·班固傳】閭閻且千。【註】字林曰：閻，里中門也。【史記·越世家】莊生雖居窮閻，然以廉直聞於國。　\n\r\n又【玉篇】巷也。【博雅】閻謂之衖。　\n\r\n又【揚子·方言】閻笘，開也。東齊開戸謂之閻笘。　又勸也。【揚子·方言】食閻，勸也。南楚，凡已不欲喜，而旁人說之，不欲怒，而旁人怒之，謂之食閻。或謂之慫慂。　\n\r\n又【廣韻】姓也。閻職。見【左傳·文十八年】閻敖，楚大夫。見【莊十八年】。　\n\r\n又【集韻】【類篇】𠀤徐廉切，音燅。鬼閻，地名。在潁川。【左傳·昭二十年】戰於鬼閻。【註】潁川長平縣西北有閻亭。【釋文】閻，似廉反。　又縣名。【左傳·昭九年】周甘人與晉閻嘉爭閻田。【註】閻嘉，晉閻縣大夫。【釋文】閻，以廉反。　\n\r\n又【集韻】以贍切，音爓。【說文】好而長也。【五音集韻】美色也。　又衣長也。【史記·司馬相如傳】眇閻易以戍削。【註】閻易，衣長貌。　\n\r\n又【集韻】以冉切，音琰。地名。【左傳·昭二十年】鬼閻。【釋文】又以冉反。　【集韻】或作壛。"}