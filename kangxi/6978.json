{"拼音": "yù", "部首": "宀", "笔画数": "12", "Unicode": "5BD3", "page": "289", "volume": "【寅集上】【宀字部】", "notes": "\n\n【唐韻】牛具切【集韻】【韻會】元具切，𠀤音遇。【說文】寄也。【禮·曲禮】大夫寓祭器於大夫，士寓祭器於士。\n\n又【郊特牲】諸侯不臣寓公。【註】謂失地之君，寄寓其國也。　又居也。【孟子】無寓人於我室。【左傳·成二年】韓厥曰：請寓乗。　又屬也。【左傳·僖二十八年】君憑軾而觀之，得臣與寓目焉。　又托也。【史記·莊周傳】著書十餘萬言，大抵率寓言也。　又鳥名，如䑕而鳥翼，其音如羊，可以禦兵，見【山海經】。　\n\n又【爾雅·釋獸】有寓屬。【註】謂獼猴之類。寄寓木上，故曰寓。　\n\n又【正韻】牛居切，音魚。義同。　【集韻】或作庽。\n\n考證：〔【左傳·僖二十八年】君憑軾而觀之，得臣寓目焉。〕　謹照原文得臣下增與字。"}