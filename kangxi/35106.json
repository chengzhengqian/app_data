{"拼音": "jiàn,zèn", "部首": "言", "笔画数": "14", "Unicode": "8C2E", "page": "1181", "volume": "【酉集上】【言字部】", "notes": "\r\n\r\n【唐韻】莊蔭切【集韻】【正韻】側禁切【韻會】側廕切，𠀤簪去聲。【說文】愬也。【博雅】䛼也。【玉篇】讒也。【韻會】旁入曰譖。【詩·小雅】譖言則退。【註】有譖毀之言，則共爲排退之。【公羊傳·莊元年】夫人譖公于齊侯。【註】如其事曰訴，加誣曰譖。【前漢·孫寶傳】蒙受冤譖。　又蝎譖。【埤雅】古者譖從中起謂之蝎譖。　\n\r\n又【韻會】子念切。與僭通。不信也。【詩·大雅】譖始竟背。【釋文】譖本亦作僭。【又】覆謂我僭。【箋】僭，不信也。本亦作譖。　又叶子林切，音祲。【詩·大雅】瞻彼中林，甡甡其鹿。朋友已譖，不胥以穀。譖叶林。　【正字通】俗作𧮂、譛，非。\n\r\n考證：〔【詩·大雅】譖始竟背。【箋】譖本亦作僭。【又】覆謂我僭。【傳】僭，不信也。本亦作譖。〕　謹照原文箋改釋文。傳改箋。"}