{"拼音": "hú,jué,què", "部首": "角", "笔画数": "17", "Unicode": "89F3", "page": "1144", "volume": "【酉集上】【角字部】", "notes": "\r\n\r\n【唐韻】【集韻】【韻會】【正韻】𠀤胡谷切，音斛。【說文】盛觵巵也。一曰射具。【類篇】觳簏，器名。　\n\r\n又【玉篇】盡也，族也。　又薄也。【管子·地員篇】五粟之狀，剛而不觳。【註】觳，薄也。【唐書·薛苹傳】治身觳薄。【音義】觳又音確。　又觳觫，懼貌。詳前觫字註。　\n\r\n又【韻會】通作斛。【周禮·冬官考工記】鬲實五觳，庾實二觳。【註】觳讀爲斛，受三斗。鄭康成謂豆實三而成觳，則觳受斗二升。\n\r\n又【集韻】古祿切，音穀。器名。受三斗。　\n\r\n又【集韻】【韻會】【正韻】𠀤轄覺切，音學。【類篇】射具，所以盛隿。　\n\r\n又【爾雅·釋詁】觳，盡也。【註】觳音學。【史記·秦始皇紀】堯、舜飯土塯，啜土鉶，雖監門之養，不觳於此。【索隱】言監門下人飯猶不盡此。【徐廣曰】觳音嚳，推也。　又足跗也。【儀禮·士喪禮】明衣不辟長及觳。【註】長及足尖。　又獸蹄也。【儀禮·特牲饋食禮】主婦俎觳折。【註】折牲蹄爲俎也。【鄭氏曰】觳，後足也。又音確。　\n\r\n又【廣韻】苦角切【類篇】【正韻】克角切，𠀤音確。【廣韻】盛脂器也。　\n\r\n又【正韻】無潤也。【莊子·天下篇】其道大觳，使人憂，使人悲。【郭註】義與瘠同。【韻會】又音覺。　\n\r\n又【集韻】【韻會】【正韻】𠀤訖岳切，音覺。與角同。校也，競也，觸也。【韓非子·用人篇】强弱不觳力。【史記·大宛傳】大觳抵出奇戲。互詳角字註。"}