{"拼音": "fēng,fěng,fèng", "部首": "言", "笔画数": "16", "Unicode": "8AF7", "page": "1172", "volume": "【酉集上】【言字部】", "notes": "\r\n\r\n【唐韻】芬鳳切【集韻】【韻會】方鳳切，𠀤風去聲。【說文】誦也。【周禮·春官·大司樂】以樂語敎國子，興道諷誦言語。【註】倍文曰諷，以聲節之曰誦。【前漢·藝文志】太史試，學童能諷書九千字以上，乃得爲史。【晉書·阮瞻傳】諷誦遺言，不若親承音旨。　\n\r\n又【廣雅】敎也。【玉篇】譬喩也。【集韻】諫刺也。【增韻】託音曰諷。【史記·滑稽傳】優孟常以談笑諷諫。【家語】忠臣之諫君有五義焉，吾從其諷諫乎。【白虎通】諷者，智也。患禍之萌流，睹其事未彰而諷告，此智性也。又與風通。【詩·國風·關雎序】風，風也。【註】上如字，下卽諷字。崔靈恩云：用風感物，則謂之諷。\n\r\n又【小雅】或出入風議。【箋】風猶放也。卽諷議。【前漢·嚴助傳】令助諭意，風指於南越。【師古註】以天子之意指諷告也。　\n\r\n又【廣韻】方馮切，音風。亦誦也。一曰告也。"}