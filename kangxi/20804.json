{"拼音": "zhuó,zuó", "部首": "玉", "笔画数": "12", "Unicode": "7422", "page": "734", "volume": "【午集上】【玉字部】", "notes": "\r\n\r\n【唐韻】【集韻】【韻會】【正韻】𠀤竹角切，音斲。【說文】治玉也。【爾雅·釋器】雕謂之琢。【註】治玉名。【詩·衞風】如琢如磨。【史記·禮書】爲之琢磨圭璧，以通其意。　\n\r\n又【詩·周頌】敦琢其旅。【註】敦琢，選擇也。旅，卿大夫從行者。　又與瑑同。【禮·郊特牲】大圭不琢，美其質也。【註】琢當爲瑑。　\n\r\n又【韻補】叶都木切，音篤。【韓子主道篇】君無見其所欲，君見其所欲，臣將自雕琢。【正字通】琢字，撮脣讀之與欲叶，不必攺音篤也。"}