{"拼音": "lí,xī", "部首": "里", "笔画数": "18", "Unicode": "91D0", "page": "1292", "volume": "【酉集下】【里字部】", "notes": "\r\n\r\n〔古文〕𨤺【廣韻】【集韻】里之切【韻會】陵之切，𠀤音離。【廣韻】理也。【書·堯典】釐降二女于嬀汭。【疏】釐降，謂能以義理下之。【揚雄·劇秦美新】荷天衢，提地釐。【註】釐，理也。荷天道，提地理，言則而效之。　\n\r\n又【說文】家福也。【揚雄·甘泉賦】逆釐三神。【註】釐，福也。　又治也。【書·堯典】允釐百工，庶績咸熙。【傳】釐，治也。　又數名。與𨤲、氂𠀤同。【前漢·東方朔傳】正其本，萬事理，失之毫釐，差以千里。【淮南子·主術訓】是故審毫釐之計者，必遺天下之大數。　\n\r\n又【揚子·方言】𨻰楚之閒，凡人獸乳而雙產，謂之釐孳。　\n\r\n又【博雅】耦也。　\n\r\n又【揚子·方言】釐㙁，貪也。　又賜也，予也。【詩·大雅】其僕維何，釐爾女士。【傳】釐，予也。【又】釐爾圭瓚。【傳】釐，賜也。　又山名。【山海經】釐山。【註】按《名勝志》釐山在嵩縣西。　又草名。【爾雅·釋草】釐，蔓華。本作釐。俗从牙作𨤲。　又陟釐，紙名。【正字通】海藻本名陟釐。南越以海苔爲紙，其理倒側，故名側理紙。　又姓。【山海經】大荒之中有大人之國，釐姓。【註】按《國名記》帝鴻之後也。【氏族志】南北朝有釐豔。　又人名。【山海經】大皥生咸鳥，咸鳥生乗釐。【註】乗釐，是司水土。【又】重隂之山，有人食獸，曰季釐。　又與嫠同。【韓詩外傳】鄰之釐婦。【後漢·西羌傳】納其釐嫂。　\n\r\n又【集韻】【正韻】𠀤虛其切，音僖。福也。【前漢·文帝紀】祠官祝釐。【註】如淳曰：福也。師古曰：本作禧，假借用。　\n\r\n又【倉頡篇】祭餘肉也。【前漢·賈誼傳】上方受釐宣室。【註】徐廣曰：祭祀福胙也。應劭曰：祭餘肉也。　又與僖同。【史記·魯世家】季友奉子申入立之，是爲釐公。【史記·匈奴傳】齊釐公與戰於齊郊。【註】釐音僖。　\n\r\n又【史記·孔子世家】汪罔氏之君守封禺之山，爲釐姓。【註】釐音僖。　\n\r\n又【五音集韻】土來切，音胎。地名。邰或作釐，后稷所封也。　又同䅘。【前漢·劉向傳】貽我釐麰。【註】師古曰：釐，力之反，又音來。　\n\r\n又【字彙補】同萊。【戰國策】齊伐釐、莒。　\n\r\n又【集韻】落蓋切，音賚。賜也。【詩·大雅】釐爾圭瓚。沈重讀。　\n\r\n又【韻補】叶力至切，音利。【曹植頌】祇肅郊廟，明德敬忌。陽精積善，鍾天之釐。"}