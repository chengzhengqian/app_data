{"拼音": "zhū", "部首": "木", "笔画数": "10", "Unicode": "682A", "page": "523", "volume": "【辰集中】【木字部】", "notes": "\n\n【唐韻】陟輸切【集韻】【類篇】鐘輸切【韻會】追輸切，𠀤音邾。【說文】木根也。徐曰：在土曰根，在土上曰株。【易·困卦】困于株木。【王肅註】謂最處底下也。　又株枸，斷木也。【莊子·達生篇】承蜩者處身若橛株枸。　又幹也。【韓非子·五蠹篇】宋人守株，冀復得兔。　又木身也。【蜀志·諸葛表】成都有桑八百株。　又與誅通。【釋名】罪及餘人曰誅。誅，株也，如株木根枝葉盡落也。　\n\n又【類篇】株儒，短柱也。　又株離，亦作侏離，樂名。【史記·樂書】四夷之樂，東方曰𩎟，南方曰任，西方曰株離，北方曰禁。　又株林，邑名。【詩·陳風】胡爲乎株林。　\n\n又【正韻】專於切，音朱。義同。　\n\n又【集韻】【類篇】𠀤鱅珠切，音殊。株楰，木名，可爲車輞。　又同駐。【釋名】駐，株也。株木不動也。\n\n考證：〔【說文】木根也。徐曰，在土曰根，在土上曰邾。〕　謹照原文邾改株。"}