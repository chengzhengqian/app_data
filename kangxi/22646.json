{"拼音": "dùn,shǔn,yǔn", "部首": "目", "笔画数": "9", "Unicode": "76FE", "page": "801", "volume": "【午集中】【目字部】", "notes": "\r\n\r\n【唐韻】食尹切【集韻】【韻會】豎尹切，𠀤犉上聲。【說文】瞂也，所以扞身蔽目，象形。【釋名】遯也。跪其後，避以隱遯也。【詩·秦風】龍盾之合。【傳】盾，干也。畫龍於盾，合而載之，以蔽車也。【左傳·定八年】虞人以鈹盾夾之。【周禮·夏官】司兵掌五盾。【註】干櫓之屬。【齊語】管子曰：制輕罪，贖以鞼盾一戟。【註】綴革有文，如繪也。【管子·幼官篇】兵尚脅盾。【註】署之于脅，故名。【宋史·兵農志】楊偕獻所製神盾。【元史·世祖紀】馬八國進銅盾。　又鉤盾，宦者近署。【前漢·昭帝紀】上耕于鉤盾弄田。　又官名。【唐書·百官志】鉤盾署令二人，掌供薪炭，鵝鴨，蒲藺，陂池，藪澤之物。　又星名。【史記·天官書】杓端外一星，爲盾天鋒。　又國名。【魏書·世祖紀】頞盾國獻獅子。　又言不相副曰矛盾。詳見矛字註。　\n\r\n又【集韻】庾準切【正韻】羽敏切，𠀤音允。亦干也。　又中盾，太子詹事之屬。【前漢·班固敘傳】數遣中盾，請問近臣。【師古曰】盾，讀曰允。今作中允。　\n\r\n又【廣韻】徒損切【集韻】【韻會】杜本切【正韻】徒本切，𠀤豚上聲。人名。晉卿趙盾。　【集韻】通作楯。別作𢧕，非。"}