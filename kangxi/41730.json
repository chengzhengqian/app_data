{"拼音": "kǎi,sì,yǐ,zhì", "部首": "隹", "笔画数": "13", "Unicode": "96C9", "page": "1365", "volume": "【戌集中】【隹字部】", "notes": "\r\n\r\n〔古文〕𨿘𪁩【唐韻】【集韻】直几切【韻會】【正韻】丈几切，𠀤音薙【說文】雉有十四種。【爾雅·釋鳥】鷂雉、鷮雉、鳪雉、鷩雉、秩秩海雉、鸐山雉、雗雉、鵫雉。雉絕有力奮。伊洛而南，素質五彩皆備成章曰翬。江淮而南，靑質五彩皆備成章曰鷂。南方曰𠷎，東方曰鶅，北方曰鵗，西方曰鷷。【疏】別諸雉之名也。【易·說卦】離爲雉。【周禮·春官·大宗伯】六摯，士執雉。【公羊傳·襄二十七年】昧雉彼視。　\n\r\n又【爾雅·釋鳥】鵽鳩，𡨥雉。【註】𡨥雉，一名鵽鳩。　\n\r\n又【晏子·問篇】鄒滕雉犇而出其地，猶稱公侯。　\n\r\n又【晉語】雉經於新城之廟。【註】雉經，頭搶而懸也。　\n\r\n又【周禮·冬官考工記·匠人】王宮門阿之制五雉，宮隅之制七雉，城隅之制九雉。【註】雉，長三丈，高一丈。【左傳·隱元年】都城過百雉。【註】方丈曰堵，三堵曰雉。一雉之牆，長三丈，高一丈。侯伯之城方五里，徑三百雉，故其大都不過百雉。【管子·海王篇】吾欲藉於臺雉。　\n\r\n又【春秋·定二年】雉門及兩觀災。【註】雉，公宮之南門。　\n\r\n又【揚雄·甘泉賦】列新雉於林薄。【註】服虔曰：新雉，香草也。　\n\r\n又【爾雅·釋詁】雉，𨻰也。【註】義未詳。　\n\r\n又【揚子·方言】雉，理也。　\n\r\n又【韻會】姓也。殷後有雉氏。　\n\r\n又【前漢·高后紀註】荀悅曰：諱雉之字曰野雞。師古曰：呂后名雉，故臣下諱雉也。【韻會】漢人諱之，謂雉爲野雞。　\n\r\n又【集韻】序𡛷切，音䒨。本作𤉡。詳𤉡字註。　\n\r\n又【集韻】演爾切，音酏。縣名。【前漢·地理志】江夏郡下雉縣。【註】雉，羊氏反。【又】南陽郡雉縣。【註】弋爾反。　\n\r\n又【集韻】口駭切，音鍇。桂林人謂人短爲矲雉，或作𥏪𥩤。　又直利切，音稚。野雞也。\n\r\n考證：〔【說文】東方曰鶹〕　謹照原文曰鶹改曰鶅。〔【前漢·高后紀註】荀悅曰，諱雉之字野雞。〕　謹照原文野雞上增曰字。"}