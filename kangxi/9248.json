{"拼音": "yì", "部首": "廾", "笔画数": "6", "Unicode": "5F02", "page": "353", "volume": "【寅集下】【廾字部】", "notes": "\n\n【廣韻】與之切【集韻】【韻會】盈之切【正韻】延之切，𠀤音怡。【廣韻】已也。【書·堯典】异哉，試可乃已。【傳】异，已也，退也。言餘人盡巳，惟鯀可試，無成乃退。【正義】异聲近巳，巳訓止，是停住之意，故爲退也。　\n\n又【集韻】發歎也。　\n\n又【唐韻】【集韻】【韻會】羊吏切【正韻】以智切，𠀤怡去聲。【說文】舉也。\n\n又【廣韻】退也。　又與異通。【列子·楊朱篇】何以异哉。\n\n（異）〔古文〕𢄖【唐韻】【集韻】【韻會】羊吏切【正韻】以智切，𠀤移去聲。【說文】分也，从廾从𢌿。𢌿予也。【博雅】異分也。【史記·商君傳】民有二男以上，不分異者，倍其賦。　又不同也。【書·旅獒】王乃昭德之，致于異姓之邦。【禮·儒行】同弗與異弗非也。【疏】謂彼人與己之疏異，所爲是善，則不非毀之也。　　又怪也。【釋名】異者，異於常也。【左傳·昭二十六年】據有異焉。【註】異猶怪也。【史記·屈賈傳】化爲異物兮，又何足患。　又奇也。【周禮·地官·質人】掌成市之貨賄，人民，牛馬，兵器，珍異。【註】珍異，四時食物。【史記·仲尼弟子傳】受業身通者七十有七人，皆異能之士也。　又違也。　又姓。唐異牟尋歸唐，冊封南詔王，今白水蠻有此姓。　又異，翹草名。【爾雅·釋草】連異翹。　又無名異藥名，主治金創折傷。　\n\n又【韻補】叶延知切，音怡。【詩·邶風】洵美且異。叶下貽。　又叶弋質切，音逸。【詩·小雅】亦祇以異。【朱註】逸織反。【無名氏樂德歌】所見奇異，叶甘美酒食。\n\n（異）考證：〔【周禮·地官·質人】賞成市之貨賄，人民，牛馬，兵器，珍異。〕　謹照原文賞改掌。"}