{"拼音": "fēng", "部首": "虫", "笔画数": "22", "Unicode": "882D", "page": "1103", "volume": "【申集中】【虫字部】", "notes": "\r\n\r\n〔古文〕𧒒【唐韻】【集韻】【韻會】𠀤敷容切，音丰。【說文】飛蟲，螫人者。【詩·商頌】莫予荓蠭。【左傳·僖二十二年】蠭蠆有毒。【爾雅·釋蟲】蠭，醜螸。【又】土蠭。【註】江東呼大蠭在地中作房者爲土蠭，啖其子，卽馬蠭。【又】木蠭。【註】似土蠭而小，在樹上作房，江東亦呼爲木蠭，又食其子。【爾雅翼】蜂種類至多，其黃色細𦝫者，謂之穉蜂。又蜜蜂，人收而養之，一日兩出而聚鳴，號爲兩衙，其出採花者，取花鬚上粉置兩髀，或採而無所得，經宿不敢歸房中。　又旗名。【左傳·哀二年】獲其蠭旗。　又舟名。【拾遺記】武王伐紂，有蠭狀如丹鳥，飛集王舟，翼日南梟紂，名其船曰蠭舟。　又星名。【前漢·天文志】杓端有二星，一內爲矛招搖，一外爲盾天蠭。　又地名。【拾遺記】燃丘國獻比翼鳥，使者經蠭岑。　又與鋒通。【前漢·韓王信傳】及其蠭東向，可以爭天下。【師古註】蠭，鋒同。　【長箋】逢二虫，會遭遇毒蟲，意寓戒心也。隷書傳省作蜂。【埤雅】蜂，其毒在尾，垂穎如鋒，故謂之蜂也。【集韻】本作蠭，或作䗬、蚌。【韻會】又作𧋴。\n\r\n考證：〔【爾雅·釋蟲】【註】今江東大蠭，在地中作房者爲土蠭。〕　謹照原文今江東改江東呼。"}