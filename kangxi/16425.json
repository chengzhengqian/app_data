{"拼音": "háo", "部首": "毛", "笔画数": "11", "Unicode": "6BEB", "page": "593", "volume": "【辰集下】【毛字部】", "notes": "\n\n〔古文〕𡨉【廣韻】【集韻】【韻會】【正韻】𠀤胡刀切，音豪。長銳毛也。【老子·道德經】合抱之木，生於毫末。【前漢·鮑宣傳】有益毫毛。　又言物細曰秋毫，言毫至秋極纖細也。【孟子】明足以察秋毫之末。【莊子·知北遊】秋毫爲小，待之成體。【前漢·高帝紀】沛公入關，秋毫無犯。　\n\n又【謝察微·算經】十絲曰毫，十毫曰釐。【禮·經解】差若毫釐，謬以千里。【晉書·虞預傳】毫釐之失。　又筆謂之毫。【陸機·文賦】或含毫而邈然。【唐書·劉知幾傳】每記事載言，則閣筆相視，含毫不斷。又蘸筆曰濡毫，落筆曰揮毫。　又姓。漢毫康，封安陽侯。　又修毫，狗名。【西京雜記】李亨好馳駿狗，有修毫、釐睫、白望、靑曹之名。　【說文】作豪。籀文作毫。【正字通】毫、豪雖通，然《山海經》豪豬可借毫，孟子《豪傑》之士，《淮南子》智過百人謂之豪，當用豪，俗溷爲一，非。又《姓譜》毫、豪分二姓。\n\n考證：〔【陸機·文賦】或含毫而渺然。〕　謹照原文渺改邈。"}