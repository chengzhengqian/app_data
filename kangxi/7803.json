{"拼音": "é", "部首": "山", "笔画数": "10", "Unicode": "5CE8", "page": "311", "volume": "【寅集中】【山字部】", "notes": "\n\n【廣韻】五何切【集韻】【韻會】【正韻】牛何切，𠀤音莪。【說文】嵯峨，山高。【陸機·從軍行】崇山鬱嵯峨。　又峨眉，山名，在四川嘉定州眉縣南百里，或作峩山，有三峰，曰大峩，中峩，小峩。【名山記】兩山相對如蛾眉，故名。又閩之歸化泰寧，粵之太平，豫之郟縣皆有蛾眉山，名同而地別。　又峩峩，高貌。【詩·大雅】奉璋峩峩。【註】執圭璋助祭者，儀容峩峩然。\n\n又【陸機·答賈長淵詩】淑問峩峩。　\n\n又【韻會】通作俄。【前漢·揚雄傳】俄軒冕，雜衣裳。　又叶魚羈切，音宜。【劉向·九歎】懷芬香而挾蕙兮，佩江蘺之菲菲。握申椒與杜若兮，冠浮雲之峩峩。　又叶阮古切，音五。【韓愈·元和聖德詩】瀆鬼濛鴻，嶽祇嶫峨。飫沃羶薌，產祥降嘏。嘏音古。　【集韻】或作𠩙。"}