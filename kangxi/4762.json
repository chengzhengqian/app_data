{"拼音": "lú", "部首": "土", "笔画数": "8", "Unicode": "5786", "page": "241", "volume": "【丑集中】【土字部】", "notes": "\n\n【廣韻】落胡切【集韻】【韻會】龍都切，𠀤音盧。【說文】黑剛土也。【書·禹貢】豫州下土墳壚。【周禮·地官·草人】埴壚用豕。【註】以埴爲黏，以壚爲疏。【呂覽】凡耕之道，必始于壚，爲寡澤而後枯。　又黃壚，黃泉也。【淮南子·兵略訓】蟠乎黃壚之下。【曹植·責躬詩】抱罪黃壚。　又酒區。【史記·司馬相如傳】令文君當壚。【世說】王戎過黃公酒壚，謂客曰：吾與叔夜嗣宗酣飮此壚，自嵆阮亡後，視此雖近，邈若山河。　\n\n又【集韻】凌如切，音閭。義同。"}