{"拼音": "lá,là", "部首": "刀", "笔画数": "9", "Unicode": "524C", "page": "140", "volume": "【子集下】【刀字部】", "notes": "\n\n【唐韻】盧達切【集韻】【韻會】【正韻】郞達切，𠀤音辢。【說文】戾也。从束从刀。刀者，剌之也。【徐曰】剌，乖違者莫若刀也。【前漢·杜欽傳】無乖剌之心。\n\n又【武五子傳】李姬生燕剌王旦。【註】師古曰：諡法，暴戾無親曰剌。\n\n又【張衡·思玄賦】彎威弦之撥剌。【註】張弓聲。\n\n又【李白詩】雙腮呀呷髫鬣張，跋剌銀盤欲飛去。【註】魚躍聲。\n\n又【韻補】叶力蘖切，音列。【白居易·桐花詩】風𠋫一參差，榮枯遂乖剌。况吾北人情，不耐南方熱。【韻會】从約束之束，从刀。與刺字不同。"}