{"拼音": "mò", "部首": "土", "笔画数": "15", "Unicode": "58A8", "page": "238", "volume": "【丑集中】【土字部】", "notes": "\n\n【唐韻】莫北切【集韻】【韻會】【正韻】密北切，𠀤音默。【說文】書墨也。【西京雜記】漢尚書令，僕承郞，月給隃糜墨。魏晉閒以黍燒烟，和松煤爲之。唐初高麗歲貢松烟墨。宋熙寧閒，張遇供御墨，始用油烟入麝，謂之龍劑。【李堅墨評】古有李廷珪墨爲第一，張遇墨次之，兗州𨻰朗墨又次之。　\n\n又【禮·玉藻】卜人定龜，史定墨。【註】凡卜，必以墨畫龜，乃鑽之，觀所坼以占吉凶。　又度名。【小爾雅】五尺爲墨，倍墨爲丈。【周語】不過墨丈尋常之閒。　又五𠛬之一，鑿其額，涅以墨書。【書·伊訓】臣下不匡其𠛬墨。　又哀容。【孟子】歠粥面深墨。　又氣色下也。【左傳·哀十三年】晉定公，吳夫差，會于黃池。司馬寅曰：肉食者無墨。　又闇昧也。【劉向·新序】師曠對晉平公曰：國有墨。墨而不危者，未之有也。　又墨灰。【西京雜記】武帝鑿昆明池，悉灰墨，無復塊土。西域人曰：大刼將盡，則有刼燒。灰墨，其餘燼也。　又與默通。【史記·商君傳】武王諤諤以興，紂墨墨以亡。【前漢·竇嬰傳】嬰墨墨不得志。　又太史公論六家之要旨，墨家儉而難遵，然其彊本節用，不可廢也。六家：隂陽、儒、墨、名、法、道也。　又地名。卽墨，故齊地。【史記·齊世家】樂毅下齊七十餘城，惟卽墨不下。今卽墨乃漢之不其縣。又墨山，在卽墨東北，墨水發源于此。【前漢·郊祀志】帝以方士言祀太室于卽墨，卽此山也，一在衞輝縣西北。【九州要記】墨子居墨山，採茯苓餌之，五百歲不死。　又姑墨，國名。南與于闐接，又康居國有附墨城。𠀤見【前漢·西域傳】。　又姓。禹師墨如。見【王符潛夫論】。周墨翟，明墨麟。【姓纂】墨氏卽墨胎氏，孤竹君後。　又老馬腹中有物曰墨，猶狗寶也，見【本草綱目】。　\n\n又【集韻】旻悲切，音眉。墨杘，默詐貌。又軟弱貌。　\n\n又【集韻】莫佩切，音昧。諡法，貪以敗官，讒言敗善，𠀤曰墨。\n\n考證：〔【禮·玉藻】卜人定龜，史定墨。【註】凡卜，必以墨畫龜，乃鑽之，觀所拆以占吉凶。〕　謹照原文拆改坼。〔又太史公論六家之要旨，墨家儉而難遵，然其疆本節用，不可廢也。〕　謹照漢書司馬遷傳疆本改彊本。"}