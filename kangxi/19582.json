{"拼音": "xī", "部首": "牛", "笔画数": "12", "Unicode": "7280", "page": "701", "volume": "【備考】【巳集】【牛字部】", "notes": "\n\n【五音篇海】與犀同。\n\n【唐韻】先稽切【集韻】【韻會】【正韻】先齊切，𠀤音西。【說文】南徼外牛，一角在鼻，一角在頂似豕。从牛㞑聲。【爾雅·釋獸】犀，似豕。【註】犀似水牛，豬頭大腹庳脚，脚有三蹄，黑色。三角，一在頂上，一在額上，一在鼻上。鼻上者卽食角也。小而不橢，好食棘。亦有一角者。【疏】交州記曰：犀，出九德，毛如豕，蹄甲，頭似馬。【埤雅】異物志：犀兼五種，肉舌有棘，常食草木棘刺，不啖莖葉。舊說犀之通天者，惡影常飮濁水，佳霧厚露之夜不濡，其裏白星徹端。世云：犀望星而入角，可以破水駭雞。南人呼犀角爲黑暗，言難識也。三角者，水犀也。二角者，山犀也。在頂者，謂之頂犀。在鼻者，謂之鼻犀。犀有四輩。【前漢·平帝紀】黃支國獻犀牛。【山海經】琹敼之山多白犀。【註】此與辟寒、蠲忿、辟塵、辟暑諸犀，皆異種也。　\n\n又【山海經】釐山有獸，狀如牛，食人，其名犀渠。　\n\n又【集韻】兵器堅也。【前漢·馮奉世傳】器不犀利。【註】晉灼曰：犀，堅也。　\n\n又【集韻】一曰瓠中。【詩·衞風】齒如瓠犀。【傳】瓠犀，瓠瓣也。【疏】正義曰：釋草云：瓠，棲瓣也。孫炎曰：棲，瓠中瓣也。棲與犀字異音同。◎按廣韻瓠屖，說文遲也。別作屖从尸辛。集韻屖專訓遲，犀兼訓瓠中。　\n\n又【玉篇】棲遲或作犀。"}