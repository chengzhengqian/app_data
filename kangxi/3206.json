{"拼音": "yuán,yùn,yún", "部首": "口", "笔画数": "7", "Unicode": "5458", "page": "189", "volume": "【丑集上】【口字部】", "notes": "\n\n〔古文〕云【唐韻】王權切【集韻】【韻會】【正韻】于權切，𠀤音圓。【說文】物數也。【徐鉉曰】古以貝爲貨，故數之。　\n\n又【玉篇】官數。【史記•平原君傳】願君卽以遂備員而行矣。【前漢•尹翁歸傳】責以員程。【註】師古曰：員，數也。　\n\n又【正韻】周也，幅員，亦作幅隕。【詩•商頌】景員維河。【傳】員，均也。與幅隕同。\n\n又【廣韻】【集韻】王分切【韻會】【正韻】于分切，𠀤音雲。【廣韻】益也。【詩•小雅】無棄爾輔，員于爾輻。【傳】員，益也。　又地名。【前漢•匈奴傳】前將軍出塞千二百余里，至烏員。　又通鄖。【前漢•古今人表】員公辛。【註】師古曰：員讀曰鄖。亦與云通。【詩•鄭風】聊樂我員。【釋文】員，本亦作云。【商頌】景員維河。【箋】員古文作云。【釋文】員，毛音圓，鄭音云：二音皆可讀。　\n\n又【集韻】于倫切【韻會】爲贇切，𠀤音筠。【集韻】人字。【左傳•襄二十六年】行人子員。　\n\n又【廣韻】【集韻】【韻會】王問切【正韻】禹慍切，𠀤音運。【廣韻】姓也，前涼錄有金城員敞，唐有棣州刺史員半千。【韻會】伍員，人名，後人慕之，爲姓。○按《左傳•昭二十年》伍員，《釋文》本音云。楊愼曰：陸龜蒙詩，賴得伍員騷思少，誤讀平聲。此說非也。員字平去二音皆可讀。　【玉篇】【廣韻】作貟。\n\n考證：〔【詩·小雅】無棄爾輔，員于爾幅。〕　謹照原文幅改輻。 〔【商頌】景員維河。【箋】員古與云通。〕　謹照原文古與云通改古文作云。"}