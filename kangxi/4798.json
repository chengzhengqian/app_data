{"拼音": "gòu", "部首": "土", "笔画数": "9", "Unicode": "57A2", "page": "228", "volume": "【丑集中】【土字部】", "notes": "\n\n【唐韻】古厚切【集韻】【韻會】【正韻】舉后切，𠀤音苟。塵滓也。【左傳·宣十五年】國君含垢，天之道也。【韓非子·大體篇】不洗垢，而察難知。【莊子·大宗師】仿偟乎塵垢之外。　又國名。【華嚴經】國名無垢，琉璃爲地。　\n\n又【集韻】丘𠋫切，音宼。解垢，詭曲之辭。　又居六切，音匊。中不淨也。【詩·大雅】維彼不順，征以中垢。　又叶公戸切，讀若古。【楚辭·哀時命】務光自投于深淵兮，不獲世之塵垢。孰魁崔之可久兮，願退身而窮處。"}