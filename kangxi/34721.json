{"拼音": "diào,tiáo,tiào,zhōu", "部首": "言", "笔画数": "10", "Unicode": "8C03", "page": "1166", "volume": "【酉集上】【言字部】", "notes": "\r\n\r\n【唐韻】徒遼切【集韻】【韻會】【正韻】田聊切，𠀤音迢。【說文】和也。【玉篇】和合也。【詩·小雅】弓矢旣調。【禮·月令】仲夏調竽笙竾簧。　\n\r\n又【韻會】揉伏也。【史記·秦本紀】大費佐舜調馴鳥獸。　\n\r\n又【正字通】嘲笑也。【世說】王丞相每調之。　\n\r\n又【廣雅】欺也，啁也，譀也，出買也。　\n\r\n又【莊子·齊物論】而獨不見之調調之刁刁乎。【註】樹上枝葉搖動之形。　又官名。【周禮·地官】調人掌司萬民之難而諧和之。　又姓。【廣韻】周禮有調人，其後氏焉。　\n\r\n又【廣韻】【集韻】【韻會】𠀤張流切，音輈。朝也。【詩·周南】未見君子，惄如調飢。【毛傳】調，朝也。又作輈。　\n\r\n又【廣韻】【集韻】【韻會】𠀤徒弔切，迢去聲。【玉篇】選調也。【史記·秦始皇紀】下調郡縣，轉輸菽粟芻藁。【註】下令調斂也。【前漢·食貨志】馬數萬匹，卒掌者不足，乃調旁近縣。【師古註】謂選發之也。\n\r\n又【張釋之傳】十年不得調。【師古註】選也。\n\r\n又【袁盎傳】盎以數直諫，不得久居中，調爲隴西都尉。【師古註】遷也。　\n\r\n又【玉篇】度也。【增韻】算也。【前漢·鼂錯傳】調立城邑毋下千家。【師古註】謂算度之也。　\n\r\n又【玉篇】求也。　\n\r\n又【類篇】賦也。【正字通】民賦曰調，晉平吳制戸調。見《晉書》。又唐賦，人之制有四，二曰調。見《舊唐書》。　\n\r\n又【廣韻】韻調也。【增韻】音調，樂律也。才調，韻致也。　\n\r\n又【韻會】詩也。　又叶從紅切，音同。【屈原·離騷】勉升降以上下兮，求矩矱之所同。湯禹儼而求合兮，摰咎繇而能調。"}