{"拼音": "zhì", "部首": "火", "笔画数": "8", "Unicode": "7099", "page": "667", "volume": "【巳集中】【火字部】", "notes": "\n\n【唐韻】【集韻】【韻會】【正韻】𠀤之石切，音隻。【說文】炮肉也。从肉，在火上。【詩·小雅·瓠葉傳】炕火曰炙。【書·泰誓】焚炙忠良。【疏】焚，炙，俱燒也。　\n\n又【詩·大雅】旣之隂女，反予來赫。【傳】赫，炙也。【疏】王肅云：我隂知汝行矣。乃反來赫炙我，欲有以退止我言者也。　又親近也。【孟子】况於親炙之者乎。【註】親近而薰炙之也。　\n\n又【玉篇】熱也。　\n\n又【唐韻】【集韻】【韻會】【正韻】𠀤之夜切，音蔗。義同。　\n\n又【唐韻正】古音之恕反。【枚乗·兔園賦】於是從容安步，鬭雞走兔，俛仰釣射，煎熬炮炙，極樂到暮。射音樹。　又叶陟略切。【詩·小雅】執爨踖踖，爲俎孔碩，或燔或炙。【朱傳】踖，叶七略反，碩，叶常約反，俱與末句萬壽攸酢酢字叶。又有兔斯首，燔之炙之，君子有酒，酌言酢之。\n\n又【大雅】醓醢以薦，或燔或炙。嘉殽𦜉臄，或歌或咢。【朱註】薦，叶卽略反。　【說文】籀文作𤒗。枚乘《菟園賦》。"}