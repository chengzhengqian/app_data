{"拼音": "chéng", "部首": "言", "笔画数": "13", "Unicode": "8AA0", "page": "1163", "volume": "【酉集上】【言字部】", "notes": "\r\n\r\n【唐韻】氏征切【集韻】【韻會】【正韻】時征切，𠀤音成。【說文】信也。【廣雅】敬也。【增韻】純也，無僞也，眞實也。【易·乾卦】閑邪存其誠。【疏】言防閑邪惡，當自存其誠實也。【書·太甲】鬼神無常享，享于克誠。【傳】言鬼神不係一人，能誠信者則享其祀。【眞德秀曰】唐虞時未有誠字，《舜典》允塞卽誠之義。至伊尹告太甲始見誠字。【禮·樂記】著誠去僞，禮之經也。【中庸】誠者，天之道也。誠之者，人之道也。【註】誠者，眞實無妄之謂。　\n\r\n又【玉篇】審也。【禮·經解】故衡誠縣，不可欺以輕重。【註】誠，猶審也。或作成。　又郡名。【唐書·地理志】悉州歸誠郡。　又州名。【唐書·地理志】嶺南道有思誠州。　又叶𨻰羊切，音嘗。【韓愈·歐陽生哀辭】哭泣無益兮，抑哀自彊。推生知死兮，以慰孝誠。"}