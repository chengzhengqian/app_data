{"拼音": "tóu,yú,zhù", "部首": "片", "笔画数": "13", "Unicode": "724F", "page": "693", "volume": "【巳集中】【片字部】", "notes": "\n\n【廣韻】持遇切【集韻】厨遇切，𠀤音住。【說文】築牆短版也。【史記·萬石君傳】建爲郞中，令洗沐歸謁親入，子舍竊問侍者，取親中裙厠，牏身自浣滌。【註】徐廣曰：牏，築垣短版。音住，謂厠溷垣牆，隱於其側浣滌也。　\n\n又【玉篇】之句切【集韻】朱戍切，𠀤音註。\n\n又【集韻】【類篇】𠀤俞戍切，音裕。義𠀤同。\n\n又【集韻】火透切，音豆。【史記·萬石君傳註】徐廣曰：一讀牏爲竇。竇音豆。言自洗蕩厠竇。厠竇，瀉除穢惡之穴也。呂靜曰：楲窬，褻器也。音威豆。　又通作窬。亦見【史記·萬石君傳註】。　\n\n又【唐韻】度侯切【集韻】【韻會】【正韻】徒侯切，𠀤音頭。【玉篇】築牆短版。　\n\n又【集韻】亦與㢏通。【史記·萬石君傳註】蘇林曰：牏，亦作㢏。音投。賈逵解周官云：楲，虎子也。窬，行淸也。孟康曰：厠行淸，窬行中。受糞者也。東南人謂鑿木空中如曹，謂之㢏。\n\n又【史記註】晉灼曰：今世謂反閉小袖衫爲侯窬。厠此最厠近身之衣也。【漢書註】師古曰：厠牏者，近身之小衫。若今汗衫也。蘇音晉說是矣。　\n\n又【廣韻】羊朱切。【集韻】【韻會】容朱切，𠀤讀若俞。【說文】从片，俞聲。【廣韻】亦築垣短版也。　\n\n又【說文】一曰讀若紐。度候切，義同。"}