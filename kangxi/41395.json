{"拼音": "dé,zhì", "部首": "阜", "笔画数": "9", "Unicode": "965F", "page": "1351", "volume": "【戌集中】【阜字部】", "notes": "\r\n\r\n〔古文〕𠌹【廣韻】【集韻】【韻會】𠀤竹力切，音稙。【爾雅·釋詁】陟，陞也。【說文】登也。【書·舜典】汝陟帝位。\n\r\n又【太甲】若陟遐，必自邇。\n\r\n又【立政】其克詰爾戎兵，以陟禹之迹。【詩·周南】陟彼崔嵬。　\n\r\n又【廣韻】進也。【書·舜典】三載考績，三考黜陟幽明。　\n\r\n又【玉篇】高也。【爾雅·釋山】山三襲陟。【疏】山之形若三山重累者名陟。　又人名。【書·君奭】在太戊時則有若伊陟臣扈。　\n\r\n又【集韻】的則切，音得。【周禮·春官】大卜掌三夢之灋，一曰致夢，二曰觭夢，三曰咸陟。【註】陟之爲言得也。讀如王德翟人之德。言夢之皆得也。　【集韻】或作𠉡徏徝騭。"}