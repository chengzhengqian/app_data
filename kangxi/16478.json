{"拼音": "hé", "部首": "毛", "笔画数": "13", "Unicode": "6BFC", "page": "595", "volume": "【辰集下】【毛字部】", "notes": "\n\n【廣韻】胡割切【集韻】【韻會】【正韻】何葛切，𠀤音曷。【博雅】𣮧毼，罽也。【後漢·烏桓傳】婦人能刺韋，作文繡，織氀毼。【註】廣雅曰：氀毼，罽也，氀，力于反。毼，胡葛反。【陳琳·神武賦】黼錦繢組，罽毼皮服。　又毛布也。或从衣作褐。　又與鶡同。雞名。【後漢·西南夷傳】冉駹夷有五角羊、麝香、輕毛毼雞、牲牲。【註】郭璞註：《山海經》曰：毼雞似雉而大，靑色，有毛角，鬭敵死乃止。今通作鶡。　\n\n又【集韻】丘葛切，音渴。與楬同。豆不飾曰楬。或从毛作毼。【儀禮·士喪禮】毼豆兩。【註】毼，白也。　\n\n又【字彙】得合切，音答。【李翊·俗呼小錄】今俗謂性劣者爲氀毼。氀音兜，毼音達。"}