{"拼音": "jiāo", "部首": "亠", "笔画数": "6", "Unicode": "4EA4", "page": "88", "volume": "【子集上】【亠字部】", "notes": "\n\n〔古文〕䢒【廣韻】古肴切【集韻】【韻會】【正韻】居肴切，𠀤音郊。【小爾雅】俱也。【廣韻】共也，合也。【易·泰卦】上下交，而其志同也。　又友也。【易·繫辭】上交不諂，下交不凟。【禮·郊特牲】爲人臣者無外交，不敢貳君也。　又交交，鳥飛貌。【詩·秦風】交交黃鳥。　又交加，參錯也。【前漢·劉向傳】章交公車。　又州名，南越地，漢置交州。【書·堯典】申命羲叔宅南交。【蔡傳】南交，南方交趾地。　又衣領也。【揚子·方言】衿謂之交。　又同蛟。【前漢·高帝紀】則見交龍於上。【史記】作蛟。　又同鵁。【司馬相如·上林賦】交精旋目。卽鵁鶄。\n\n考證：〔【揚子·方言】衿之謂交。〕　謹照原文改衿謂之交。"}