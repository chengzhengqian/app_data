{"拼音": "mò,bǎi", "部首": "阜", "笔画数": "8", "Unicode": "964C", "page": "1349", "volume": "【戌集中】【阜字部】", "notes": "\r\n\r\n【廣韻】【集韻】【正韻】莫白切【韻會】莫百切，𠀤音貊。【玉篇】阡陌也。詳前阡字註。　又市中街也。【後漢·袁紹傳】塡接街陌。　\n\r\n又【釋名】綃頭或曰陌頭，言其從後橫陌而前也。齊人謂之㡋。◎按陌頭之陌，當與帞通。　又姓。見【正字通】。　\n\r\n又【唐韻正】古音莫各反。【史記·龜策傳】故牧人民，爲之城郭，內經閭術，外爲阡陌。【楚辭·九思】逡巡兮圃藪，率彼兮畛陌。川谷兮淵淵，山峊兮硌硌。【魏文帝·陌上桑詩】披荆棘，求阡陌，側足獨窘，步路局窄。虎豹嘷動，雞驚禽失，羣鳴相索。窄，古音作。　又借作百。【五代史·王章傳】緡錢出入，皆以八十爲陌，章減其出者陌三。【夢溪筆談】今之數錢，百錢謂之陌。借陌字用之。【正韻】亦作佰。"}