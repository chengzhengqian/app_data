{"拼音": "jí", "部首": "車", "笔画数": "20", "Unicode": "8F5A", "page": "1249", "volume": "【酉集下】【車字部】", "notes": "\r\n\r\n【廣韻】【集韻】【韻會】吉歷切【等韻】訖歷切，𠀤音激。【說文】車轄相擊也。【集韻】舟車序行也。【周禮·秋官·野廬氏】凡道路舟車轚互者，序而行之。【註】轚互，謂迫隘處。　又挂也。【春秋·昭八年】蒐于紅。【穀梁傳】流旁握御轚者不得入。【註】謂車兩轊，各去門邊空四寸，轚挂則不得入門也。　\n\r\n又【廣韻】【集韻】【正韻】𠀤吉詣切，音計。義同。　通作𣪠。【前漢·景帝紀】農桑𣪠畜。◎按𣪠畜，言郡國地磽陿者，農桑促密而難畜，故民多乏食也。𣪠與轚音義𠀤同。師古註：以𣪠爲食養之，上下文義難通，宜與《周禮》轚互同義，附記於此。\n\r\n考證：〔【玉篇】舟車序行也〕　謹按語出集韻去聲十二霽不出玉篇，玉篇今改集韻。"}