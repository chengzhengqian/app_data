{"拼音": "chí,shé,tuó,yí", "部首": "虫", "笔画数": "11", "Unicode": "86C7", "page": "1080", "volume": "【申集中】【虫字部】", "notes": "\r\n\r\n【唐韻】食遮切，音茶。【集韻】【韻會】𠀤時遮切，音闍。毒蟲也。【左傳·莊十四年】內蛇與外蛇鬭。【疏】蛇，北方水物。【酉陽雜俎】蛇，有水、草、木、土四種。【爾雅翼】蛇，草居，常飢，每得食稍飽，輒復蛻殻，冬輒含土入蟄，及春出蟄則吐之。【埤雅】牛以鼻聽，蛇以眼聽。　\n\r\n又【莊子·達生篇】以鳥養養鳥者宜棲之深林，浮之江湖，食之以委蛇。【註】委蛇，泥鰌。　又星名。【左傳·襄二十八年】蛇乗龍。【註】蛇，𤣥武之宿，虛、危之星。【晉書·天文志】騰蛇二十二星，在營室北，天蛇也。　又地名。【後漢·郡國志】南陽郡隨西有斷蛇丘。【註】卽銜珠之蛇。　又姓。【通志·氏族略】姚萇，蛇后，南安人。又有建武將軍蛇元，望出鴈門。　\n\r\n又【廣韻】弋支切，音移。【詩·召南】委蛇委蛇。【箋】委蛇，委曲自得之貌。【莊子·庚桑楚】與物委蛇，而同其波。【焦氏·易林】委蛇循河，至北海涯。　\n\r\n又【韻補】龍蛇之蛇，亦讀爲移。【詩·小雅】維熊維羆，維虺維蛇，大人占之。蛇字叶上羆字、下之字韻。　又徒河切，音駝。【張衡·西京賦】感河馮，懷湘娥，驚蛧蜽，憚蛟蛇。　又委蛇之蛇，亦叶音駝。【古音攷】《陸機·答賈謐詩》：我求明德，濟同以和。魯公戾止，兗服委蛇。　\n\r\n又【集韻】陳知切，音馳。地名。《春秋傳》盟于毆蛇，《公羊傳》作毆虵，與曲池同。　\n\r\n又【字彙補】以遮切，音耶。【集韻】關中謂毒蟲曰蛇。　【韻會】本作它，湯河切。【說文】它，从虫而長，象冤曲垂尾形。上古草居患它，故相問無它乎。凡它之屬皆从它。託何切。臣鉉等曰：今俗作食遮切。【佩觿】蛇字從也，誤。"}