{"拼音": "shòu", "部首": "又", "笔画数": "8", "Unicode": "53D7", "page": "166", "volume": "【子集下】【又字部】", "notes": "\n\n〔古文〕𠭧【唐韻】殖酉切【集韻】【韻會】【正韻】是酉切，𠀤音壽。【說文】相付也。【玉篇】得也。【易·旣濟】實受其福。【詩·大雅】受天之祜。又承也。【李適之法觀禪師𥓓銘】孰承最上，密受居多。又盛也。【杜甫詩】野航恰受兩三人。又容納也。【論語】君子不可以小知，而可大受也。\n\n又【正字通】神呪切，收去聲。【詩·小雅】投畀有北，有北不受。叶下昊。昊，許𠋫切。○按受字《韻書》無去聲。又叶音暑。【張衡·誚靑衣賦】晏嬰潔志，不顧景女。乃雋不疑，奉霍不受。【韻會】毛氏曰：从𠬪从冖。俗或作𤓾，非。𤓾音胡到切，下从丈。"}