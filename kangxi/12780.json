{"拼音": "fǎng,fàng", "部首": "攴", "笔画数": "8", "Unicode": "653E", "page": "469", "volume": "【卯集下】【攴字部】", "notes": "\n\n〔古文〕匸【唐韻】【集韻】【韻會】𠀤甫妄切，音舫。【說文】逐也。【小爾雅】棄也。【書·舜典】放驩兜于崇山。【疏】放逐。【左傳·宣元年】晉放其大夫胥甲父于衞。【註】放者，受罪黜免，宥之以遠。　\n\n又【書·武成】放牛于桃林之野。【疏】據我釋之，則云放。　\n\n又【禮·曲禮】毋放飯。【註】去手餘飯於器中。　\n\n又【左傳·昭十六年】獄之放紛。【註】放，縱也。　\n\n又【論語】隱居放言。【何晏註】放，置也，不復言世務。　\n\n又【孟子】如追放豚。【趙岐註】放逸之豕。　\n\n又【博雅】妄也。【玉篇】散也。【增韻】肆也，捨也。【正韻】廢也。　\n\n又【廣韻】分兩切【集韻】甫兩切【正韻】妃兩切，𠀤音昉。同倣。學也。【玉篇】比也。【類篇】效也。【書·堯典】曰若稽古帝堯，曰放勳。【疏】能放效上世之功。　\n\n又【周禮·天官】食醫，凡君子之食恆放焉。【註】放，猶依也。　\n\n又【孟子】放乎四海。【趙岐註】放，至也。　\n\n又【集韻】分房切。方，或作放，倂船也。【前漢·禮樂志】神裴回若留放，殣冀親以肆章。　【說文】从攴作放。放字原从攴作。\n\n考證：〔【前漢·禮樂志】神裴回若留放，殣冀親與肆章。〕　謹照原文與改以。"}