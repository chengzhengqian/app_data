{"拼音": "shì", "部首": "一", "笔画数": "5", "Unicode": "4E17", "page": "77", "volume": "【子集上】【一字部】", "notes": "\n\n〔古文〕卋【廣韻】舒制切【集韻】【韻會】【正韻】始制切，𠀤音勢。代也。【詩·大雅】本支百世。\n\n又【論語】必世而後仁。【註】三十年爲一世。【左傳·宣三年】王孫滿曰：卜世三十，卜年七百，天所命也。　\n\n又【維摩經】大千世界。【註】世謂同居天地之閒，界謂各有彼此之別。　又姓。【風俗通】秦大夫世鈞。又與生同。【列子·天瑞篇】亦如人自世之老，皮膚爪髮，隨世隨落。【註】世與生同。　\n\n又【韻補】叶私列切，音薛。【詩·大雅】殷鑒不遠，在夏后之世。叶上撥。撥音撇。【晉書·樂志】匡時拯俗，休功蓋世。宇宙旣康，九有有截。　【集韻】書作𠀍。"}