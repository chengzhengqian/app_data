{"拼音": "diāo", "部首": "玉", "笔画数": "12", "Unicode": "7431", "page": "735", "volume": "【午集上】【玉字部】", "notes": "\r\n\r\n【唐韻】都寮切【集韻】【韻會】【正韻】丁聊切，𠀤音貂。【說文】治玉也。一曰石似玉。【廣韻】琱琢。【前漢·郊祀志】𤰐黻琱戈。【師古註】琱戈，刻鏤之戈也。【張衡·南都賦】圓方琢琱。【抱朴子名實卷】駑蹇矯首於琱輦，駥驥委牧乎林坰。　又畫也。【前漢·貢禹傳】牆塗而不琱。【師古註】琱與彫同。畫也。　又通作雕。【爾雅·釋器】玉謂之雕，雕謂之琢。【禮·王制】雕題交趾。　又通作彫。【孟子】使玉人彫琢之。【後漢·杜林傳】斲彫爲樸。　又通作錭。【荀子·富國篇】錭刻黼黻文章，以塞其目。　又或作敦。【詩·周頌】敦琢其旅。【註】敦，與琱同。　\n\r\n又【集韻】或作㓮，詳㓮字註。\n\r\n考證：〔【荀子·禮論篇】錭刻黼黻文章，以塞其目。〕　謹按所引錭刻黼黻二句在富國篇不在禮論篇，謹照改富國篇。"}