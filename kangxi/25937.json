{"拼音": "diàn", "部首": "竹", "笔画数": "18", "Unicode": "7C1F", "page": "899", "volume": "【未集上】【竹字部】", "notes": "\r\n\r\n【廣韻】徒玷切【集韻】【韻會】【正韻】徒點切，𠀤音扂。竹名。【南越志】博羅縣東洲足簟竹銘曰：簟竹旣大，薄且空中，節長一丈，其長如松。【贊寧·筍譜】簟竹，長二丈猶爲筍，可食。　\n\r\n又【集韻】徒念切，音磹。【說文】竹席也。【釋名】簟，簟也，布之簟簟然平正也。【揚子·方言】宋謂之笙，關西謂之簟。【詩·齊風】簟茀朱鞹。【傳】方文席也。\n\r\n又【小雅】下莞上簟。【箋】竹葦曰簟。【禮·禮器】莞簟之安，而稾鞂之設。【左思·吳都賦】桃笙象簟。【註】桃笙，桃枝簟。吳人謂簟爲笙。又象牙以爲簟。　又叶徒錦切【詩·小雅】下莞上簟，乃安斯寢。【朱傳】簟，徒檢、徒錦二反。寢，于檢、于錦二反。"}