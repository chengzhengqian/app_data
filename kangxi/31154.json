{"拼音": "miè", "部首": "艸", "笔画数": "14", "Unicode": "8511", "page": "1054", "volume": "【申集上】【艸字部】", "notes": "\r\n\r\n【唐韻】莫結切【正韻】彌列切，𠀤音篾。【說文】勞目無精也，人勞則蔑然。【晉書·衞瓘傳】權女與國臣書曰：先公名謚未顯，無異凡人，每怪一國蔑然無言。　又削也。【易·剝卦】剝牀以足蔑貞，凶。　\n\r\n又【書·君奭】兹迪彝敎文王蔑德。【傳】以此道法，敎文王以精微之德。【疏】蔑，小也。【揚子·法言】視日月而知衆星之蔑也。\n\r\n又【小爾雅】無也，末也。【詩·大雅】喪亂蔑資。　\n\r\n又【周語】不蔑民功。【註】蔑，棄也。　又地名。【春秋·隱元年】公及邾儀父盟于蔑。　又與滅通。【晉書·張駿傳】江吳寂蔑，餘波莫及。　\n\r\n又【唐韻古音】莫計切，同昧。【荀子·議兵篇】楚人兵殆于垂沙，唐蔑死。【註】卽楚將唐昧。昧與蔑同。【宋書·武帝紀】臨朐有巨蔑水。【水經注】袁宏謂之巨昧水。　【干祿字書】俗作薎。薎字原从𢎿，不从伐。"}