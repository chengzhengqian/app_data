{"拼音": "chá", "部首": "宀", "笔画数": "14", "Unicode": "5BDF", "page": "290", "volume": "【寅集上】【宀字部】", "notes": "\n\n【唐韻】初八切【集韻】【韻會】【正韻】初戛切，𠀤音刹。【說文】覆審也。从宀祭聲。【徐鉉曰】祭祀必質明。明，察也。故从祭。【廣韻】諦也，知也。【李陵·答蘇武書】功大罪小，不蒙明察。　\n\n又【增韻】考也，廉視也。【周禮·秋官·士師註】士，察也，義取察理獄訟之事也。\n\n又【唐書·百官志】監察御史，掌司六察。一察官人善惡，二察賦役不均，三察農桑不勤，倉廩耗減，四察妖猾盜賊，五察茂才異等，六察黠吏豪宗，兼幷縱暴。　又昭著也。【中庸】言其上下察也。　又察察，潔淸貌。【史記·屈原傳】安能以身之察察，受物之汶汶。　又苛察也。【老子·道德經】其政察察，其民𦈫𦈫。\n\n又【晉書·謝安傳】弘以大綱，不存小察。　\n\n又【正字通】偏見曰察。【莊子·天下篇】道德不一，天下多得一，察焉以自好。　又姓。吳將軍察戰，明正德中朝城知縣察童。　又讀作祭。【尙書大傳】祭之爲言察也。察者，至也，人事至然後祭。　又叶直列切，音徹。【前漢·郊祀歌】景星顯見，信星彪列。象載昭庭，日親以察。【古詩】置我懷袖中，三歲字不滅。一心抱區區，懼君不識察。　又叶子例切，音穧。【班固·幽通賦】攬葛藟而授余兮，眷峻谷曰勿墜。昒昕寤而仰思兮，心蒙蒙猶未察。　【集韻】或作詧。\n\n考證：〔【班固·幽通賦】攬葛藟而授子兮。〕　謹照原文授子改授余。"}