{"拼音": "xù", "部首": "糸", "笔画数": "15", "Unicode": "7DD6", "page": "929", "volume": "【未集中】【糸字部】", "notes": "\r\n\r\n【廣韻】徐呂切【集韻】【韻會】象呂切，𠀤音敘。【說文】絲耑也。　\n\r\n又【爾雅·釋詁】緖，事也。【疏】事業也。【廣韻】基緖。【書·五子之歌】荒墜厥緖。【詩·魯頌】纘太王之緖。【周禮·天官·宮正】稽其功緖。【註】緖其志業。　\n\r\n又【史記·張丞相傳】張蒼爲計相，時緖正律曆。【註】緖，尋也。　\n\r\n又【莊子·讓王篇】其緖餘以爲國家。【音義】緖者，殘也，謂殘餘也。【楚辭·九章】欸秋冬之緖風。【註】緖，餘也。　\n\r\n又【集韻】詩車切，音奢。緖餘殘也。徐邈說。\n\r\n考證：〔【書·五子之歌】則有荒墜厥緖。〕　謹按原文則有二字屬上，王府爲句不得連引，今省。"}