{"拼音": "yān", "部首": "門", "笔画数": "16", "Unicode": "95B9", "page": "1337", "volume": "【戌集上】【門字部】", "notes": "\r\n\r\n【唐韻】英廉切【集韻】【韻會】衣廉切【正韻】衣炎切，𠀤音淹。【說文】豎也。宮中閹閽閉門者。从門，奄，意兼聲。【廣韻】男無勢，精閉者。【前漢·敘傳】閹尹之呰。【註】謂宮人爲閹者，謂其精氣奄閉不洩也。一曰主奄閉門者。　\n\r\n又【爾雅·釋天】太歲在戌曰閹茂。【釋文】閹，音淹。【史記·歷書】游兆，閹茂二年。【註】閹茂，一作淹戊。【管子·幼官篇】春行冬政，肅。行秋政，雷。行夏政，閹。【註】陽氣獨盛。　\n\r\n又【廣韻】【集韻】【韻會】衣檢切【正韻】於檢切，𠀤音渰。義同。　【集韻】通作奄。\n\r\n考證：〔【爾雅·釋天】太歲在戊曰閹茂。〕　謹照原文在戊改在戌。"}