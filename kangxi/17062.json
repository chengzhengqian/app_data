{"拼音": "cún,jùn,xùn", "部首": "水", "笔画数": "10", "Unicode": "6D5A", "page": "623", "volume": "【巳集上】【水字部】", "notes": "\n\n【唐韻】私閏切【集韻】【韻會】【正韻】須閏切，𠀤音峻。【說文】抒也。【徐曰】抒取出之也。【左傳·襄二十四年】浚我以生。【註】言取我財以自生也。　又深也。【春秋·莊九年】冬浚洙。　\n\n又【揚子·方言】稟浚，敬也。秦晉閒曰稟，齊曰浚。　又須也。【書·臯陶謨】夙夜浚明有家。【傳】言早夜思之，須明行之也。馬融云：大也。　又水名，在衞。【詩·地理攷】浚水出浚儀，東逕邶地，入濟。　又邑名。【詩·邶風】在浚之下。【傳】浚，衞邑。　\n\n又【集韻】祖峻切，音俊。浚稽，山名，在武威北。　\n\n又【字彙補】七均切。與踆通。伏也。【劉歆遂初賦】鳥脇翼之浚浚。　與𣽊濬通。\n\n考證：〔【揚子·方言】稟浚，敬也。秦晉閒曰稟，齊曰敬。〕　謹照原文曰敬改曰浚。〔【書·大禹謨】夙夜浚明有家。〕　謹照原書大禹謨改臯陶謨。"}