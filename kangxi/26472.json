{"拼音": "qiǔ", "部首": "米", "笔画数": "16", "Unicode": "7CD7", "page": "911", "volume": "【未集上】【米字部】", "notes": "\r\n\r\n【廣韻】【集韻】【韻會】【正韻】𠀤去九切，音𩝠。【說文】熬米麥也。又乾飯屑也。又粮也。【博雅】糗，糒也。【書·費誓】峙乃糗粮。【疏】糗，擣熬穀也。謂熬米麥使熟，又擣之以爲粉。【禮·內則】糗餌。【註】擣熬穀以爲糗餌。【周禮·天官】羞籩之實，糗餌粉餈。【註】糗，熬大豆與米也。【左傳·哀十一年】𨻰轅頗出奔鄭，其族轅咺進稻醴、梁糗、腵脯焉。【註】糗，乾飯。【釋名】糗，齲也。飯而磨之使齲碎也。　又姓。【風俗通】漢有糗宗，爲嬴長。　\n\r\n又【玉篇】尺沼切。義同。　\n\r\n又【集韻】【韻會】【正韻】𠀤丘救切，音𪖛。義同。【六書音義】與𥽃同。\n\r\n考證：〔【周禮·天官】羞邊之實，糗餌粉餈。〕　謹照原文邊改籩。"}