{"拼音": "wēi,wéi", "部首": "彳", "笔画数": "13", "Unicode": "5FAE", "page": "370", "volume": "【寅集下】【彳字部】", "notes": "\n\n【唐韻】【集韻】【韻會】【正韻】𠀤無非切，音薇。【爾雅·釋詁】幽微也。【易·繫辭】知微知彰。【書·大禹謨】道心惟微。　\n\n又【廣韻】微，妙也。【禮·禮運】德產之致也精微。　\n\n又【說文】隱行也。【史記·秦始皇紀】微行咸陽。　\n\n又【廣韻】細也。【孟子】乃孔子，則欲以微罪行。　\n\n又【玉篇】不明也。【詩·小雅】彼月而微，此日而微。　\n\n又【韻會】衰也。【詩·小雅】式微式微。【箋】微乎微者也。【史記·杞世家】杞小微。　\n\n又【韻會】賤也。【尚書序】虞舜側微。　\n\n又【爾雅·釋詁】匿微也。【註】微謂逃藏也。【左傳·哀十六年】白公奔山而縊，其徒微之。【註】微，匿也。　\n\n又【爾雅·釋詁】蔽，微也。【晉語】公子重耳過曹，曹共公聞其駢脅，諜其將浴，設微薄而觀之。【註】微，蔽也。　又殺也。【禮·檀弓】禮有微情者。【疏】微，殺也，言賢者喪親，必致滅性，故制使三日而食，哭踊有數，以殺其內情。　又伺察也。【前漢·郭解傳】使人微知賊處。【註】微，伺問之也。　\n\n又【爾雅·釋訓】骭瘍爲微。【註】骭，脚脛。瘍，瘡也。【詩·小雅】旣微且尰。　\n\n又【韻會】非也。【詩·邶風】微我無酒。　\n\n又【韻會】無也。【禮·檀弓】齊餓者，不食嗟來之食。曾子曰：微與。【註】微，猶無也。　又國名。【書·牧誓】微盧彭濮。【傳】微在巴蜀。　\n\n又【爾雅·釋山】未及上翠微。【疏】未及頂上，在旁陂陀之處，山氣靑縹色，故曰翠微也。　又紫微，太微，少微，𠀤星名。【晉書·天文志】紫微垣十五星在北斗。北一曰紫微，天帝之座也，天子之常居也。太微，天子庭也。五帝之座也，十二諸侯府也。少微，在太微西，士大夫之位也，明大而黃，則賢士舉也。　又三微。【後漢·章帝紀】春秋於春每月書王者，重三正，愼三微也。【註】三微者，三正之始，萬物皆微，物色不同，故王者取法焉。十一月，時陽氣始施於黃泉之下，色皆赤，赤者陽氣，故周爲天正，色尚赤。十二月，萬物始牙而色白，白者隂氣，故殷爲地正，色尚白。十三月，萬物莩甲而出，其色皆黑，人得加功展業，故夏爲人正，色尚黑。　又姓。【左傳·哀八年】微虎。【註】魯大夫。又微生，複姓。【論語】微生高。\n\n考證：〔【書·舜典】虞舜側微。〕　謹按舜典無此文，係出書序。謹將書舜典改爲尚書序。"}