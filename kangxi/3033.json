{"拼音": "jiào", "部首": "口", "笔画数": "5", "Unicode": "53EB", "page": "172", "volume": "【丑集上】【口字部】", "notes": "\n\n【唐韻】【正韻】吉弔切【集韻】【韻會】古弔切，𠀤音訆。【說文】嘑也。【詩·小雅】或不知叫號。【釋文】叫本又作嘂。　又叫叫，遠聲也。【揚雄·解難】大語叫叫。　又叫奡，高舉貌。【司馬相如·大人賦】糾蓼叫奡。　又色叫。【麈史】王德用召入兩府，有干薦舘職者。王曰：某武人，素不閱書，若奉薦則色叫矣。今人以事理不相當爲色叫，本此。　\n\n又【集韻】【韻會】𠀤古幼切，音救。【集韻】聲也。【莊子·齊物論】叫者譹者，郭象讀。【前漢·昌邑王傳】遂叫然號曰。　【玉篇】同噭。【集韻】或作嘄𠶼。　俗作呌，非。\n\n考證：〔【司馬相如·大人賦】糾廖叫奡。〕　謹照原文糾廖改糾蓼。"}