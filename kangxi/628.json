{"拼音": "qīn", "部首": "人", "笔画数": "9", "Unicode": "4FB5", "page": "103", "volume": "【子集中】【人字部】", "notes": "\n\n【唐韻】【正韻】七林切【集韻】【韻會】千尋切，𠀤音駸。【說文】漸進也。　又朘削也。【春秋·胡傳】聲罪緻討曰伐，潛師掠境曰侵。\n\n又【周禮·大司馬】負固不服則侵之。　又侵尋。【史記·武帝紀】天子始巡郡縣，侵尋於泰山。【封禪書】作浸尋。【郊祀志】作寢尋。義同。　又歲凶。【穀梁傳·襄二十四年】五穀不登，謂之大侵。【韓詩外傳】一穀不升曰歉，二穀不升曰饑，三穀不升曰饉，四穀不升曰荒，五穀不升曰大侵。　又姓。【三輔決錄】有侵恭。　\n\n又【正韻】七稔切，音寢。貌不揚也。【前漢·田蚡傳】貌侵。【註】師古曰：短小曰侵。亦作寢。"}