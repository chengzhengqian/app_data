{"拼音": "yù,yuān,yuǎn,yuàn,yūn,yǔn", "部首": "艸", "笔画数": "8", "Unicode": "82D1", "page": "1022", "volume": "【申集上】【艸字部】", "notes": "\r\n\r\n【唐韻】【正韻】於阮切【集韻】【韻會】委遠切，𠀤音婉。【說文】所以養禽獸也。【周禮·地官·囿人疏】古謂之囿，漢謂之苑。【前漢·高帝紀】故秦苑囿園池，令民得田之。【註】養禽獸曰苑。【白虎通】苑囿所以在東方，謂養萬物。東方，物所生也。　又縣名。【史記·高祖功臣侯年表】高苑侯丙倩。【索隱註】縣屬千乗。　又善苑，國名。見【洞冥記】。　\n\r\n又【莊子·天地篇】諄芒將東之大壑，適遇苑風於東海之濵。【註】苑風，扶搖大風也。　又書名，如《文苑》《類苑》》《藝苑》《說苑》之類。　又宮室名。如內苑、禁苑、西苑、南苑之類。　又星名。【史記·天官書】句曲九星，二曰天苑。　又藥名。蕀苑，遠志也。見【博雅】。　\n\r\n又【集韻】【韻會】𠀤紆願切，音怨。【周禮·地官】禁山之爲苑。劉昌宗讀去聲。【左思·吳都賦】遭藪爲圃，値林爲苑。異荂蓲蘛，夏曄冬蒨。　\n\r\n又【類篇】于袁切，音鴛。人姓。【左傳】苑何忌，齊大夫。【魏志】渤海苑康。　又音鬱。【詩·小雅】我心苑結。【箋】苑，猶屈也，積也。【釋文】音鬱。　\n\r\n又【正韻】委粉切，讀如蘊。義同。　又苑、菀互通。【前漢·百官表】牧師菀令。【晉語】人皆集于苑。　\n\r\n又【韻補】叶音氳。【詩·秦風】蒙伐有苑。【註】苑，文貌，讀平聲，叶上羣韻。\n\r\n考證：〔【詩·小雅】我心苑結。【傳】苑，猶屈也，積也。【箋註】讀鬱。〕　謹照原文傳改箋。箋註讀鬱改釋文音鬱。"}