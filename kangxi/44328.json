{"拼音": "wèi", "部首": "香", "笔画数": "26", "Unicode": "4B73", "page": "1429", "volume": "【戌集下】【香字部】", "notes": "\r\n\r\n【集韻】虞貴切，音魏。阿䭳，藥名。通作魏。【正字通】阿魏分草木二種。草者出西域，苗葉根莖似白芷，擣根汁，曝之如膠，西國持呪人禁食之。木者出南番。蘇頌曰：今廣州亦有之，云是木膏液滴釀結成。段成式云：木生波斯及伽闍那國，卽北天竺也。長八九尺，皮色靑黃，三月生葉，似鼠耳，無花實，其枝汁出如飴，久乃堅凝，名阿魏。摩伽陀僧言，取其汁，和米豆屑合成，與廣州者相近，今兩浙人家亦種之。【范成大詩】夾路風來阿魏香是也。波斯國呼爲阿虞，天竺國呼爲形虞，涅槃經謂之央匱，蒙古謂之哈昔泥。元飮膳正要云：阿魏根名隱展，性臭，能止臭。和食料甚香美。詳見酉陽雜俎、本草綱目。"}