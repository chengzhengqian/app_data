{"拼音": "jū,jù", "部首": "手", "笔画数": "11", "Unicode": "636E", "page": "435", "volume": "【卯集中】【手字部】", "notes": "\n\n【唐韻】九魚切【集韻】【韻會】【正韻】斤於切，𠀤音居。【說文】戟挶也。【詩·豳風箋】韓詩云：口足爲事曰拮据。　\n\n又【集韻】【韻會】【正韻】𠀤居御切，音據。手病也。　又與據通。【前漢·揚雄傳】潭思渾天，參摹而四分，之極於八十一，旁則三摹九据，極之七百二十九贊，亦自然之道也。【註】据，今據字，猶位也，處也。\n\n又【酷吏傳贊】趙禹据法守正。　\n\n又【司馬相如·大人賦】据以驕騖。【註】張揖云：据，直項也。\n\n（據）【唐韻】【集韻】【韻會】【正韻】𠀤居御切，音鋸。【說文】杖持也。【論語】據於德。　\n\n又【廣韻】依也。【易·困卦】困于石，據于蒺藜。【詩·邶風】亦有兄弟，不可以據。【左傳·僖五年】享祀豐潔，神必據我。【註】據猶安也。　又引也，援也。【爾雅疏序】事有隱滯，援據徵之。　又按也。【禮·玉藻】君賜稽首據掌，致諸地。【疏】覆左手按於右手之上也。【老子·道德經】猛獸不據。【註】以爪按拏曰據。　又拒守也。【史記·趙奢傳】先據北山上者勝。　又姓。明宣德漏刻博士據成。　\n\n又【集韻】其踞切，音遽。有形之貌。與莊子覺則蘧蘧然之蘧同。　\n\n又【史記註】訖逆切，音戟。【呂后紀】見物如蒼犬，據高后掖。又叶求於切，音蘧。【史記·龜筴傳】事有所疾，亦有所徐。物有所拘，亦有所據。　通作据。見据字註。"}