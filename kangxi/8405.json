{"拼音": "gōng", "部首": "工", "笔画数": "3", "Unicode": "5DE5", "page": "325", "volume": "【寅集中】【工字部】", "notes": "\n\n〔古文〕𢀚㣉𠜝【唐韻】古紅切【集韻】沽紅切，𠀤音公。【說文】巧飾也，象人有䂓榘也。【廣韻】巧也。【玉篇】善其事也。【詩·小雅】工祝致告。【傳】善其事曰工。【疏】工者巧於所能。　\n\n又【玉篇】官也。【書·堯典】允釐百工。　又共工，官名。【書·堯典】共工方鳩僝功。　\n\n又【韻會】匠也。【禮·曲禮】天子之六工，曰土工，金工，石工，木工，獸工，草工。【周禮·冬官考工記】審曲面埶，以飭五材，以辨民器，謂之百工。　\n\n又【正韻】事任也。【書·臯陶謨】無曠庶官，天工人其代之。【集傳】庶官所治，無非天事。　又射工，蟲名。【博物志】射工蟲口中有弩形，氣射人影，隨所著處發瘡。　又通作功。【魏志·管輅傳註】輅弟辰曰：與輅辨人物，析臧否，說近義，彈曲直，拙而不功也。\n\n考證：〔【周禮·冬官考工記】審曲面勢。〕　謹照原文勢改埶。"}