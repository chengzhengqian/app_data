{"拼音": "méi,mí", "部首": "米", "笔画数": "17", "Unicode": "7CDC", "page": "912", "volume": "【未集上】【米字部】", "notes": "\r\n\r\n【廣韻】靡爲切【集韻】【韻會】【正韻】忙皮切，𠀤音靡。【說文】黃帝初敎作糜。【釋名】糜，煑米使糜爛也。【博雅】糜，糏也，饘也。【禮·月令】行糜粥飲食。【史記·封禪書】施糜之屬。【註】施糜粥之神。【風土記】俗尙以赤豆爲糜，所以象色也。　又爛也。【孟子】糜爛其民。【前漢·賈山傳】無不糜滅。　又與靡通。【禮·少儀】國家靡敝。【疏】靡爲糜，謂財物糜散凋敝。古字通用。　又與眉同。【前漢·王莽傳】赤糜聞之，不敢入界。【註】糜，眉也。古字通用。　【集韻】或作𩞁、𩞇。\n\r\n考證：〔【禮·月令】行糜粥飯食。〕　謹照原文飯食改飲食。"}