{"拼音": "qǐng,qìng", "部首": "石", "笔画数": "16", "Unicode": "78EC", "page": "836", "volume": "【午集下】【石字部】", "notes": "\r\n\r\n〔古文〕硜𡔝𥓕【唐韻】苦定切【集韻】【韻會】詰定切，𠀤音罄。【說文】樂石也。籀文作殸，象縣虡之形，殳擊之也。【五經要義】磬立秋之樂。【白虎通】磬者，夷則之氣，象萬物之成。【禮·明堂位】叔之離磬。【註】叔之離磬者，叔之所作編離之磬。\n\r\n又【周禮·冬官考工記】磬氏爲磬，倨句一矩有半。【註】先度一矩爲句，一矩爲股，而求其弦。旣而以一矩有半觸其弦，則磬之倨句也。　又編磬，特磬。【𨻰用之曰】叔之離磬，特懸之磬也。【三禮圖】股廣三寸，長尺三寸半，十六枚同一筍虡，謂之編磬。　又笙磬，頌磬。【周禮·春官·眡瞭】掌凡樂擊頌磬笙磬。【註】磬在東方曰笙。笙，生也。在西方曰頌。或作庸。庸，功也。　又玉磬，石磬。【書·益稷】戛擊鳴球。【禮·明堂位】拊搏玉磬。【左傳·成二年】齊侯使賔媚人，賂以紀甗玉磬。【魯語】臧文仲以玉磬如齊告糴。【禮·樂記】石聲磬磬以立辨。【書·禹貢】泗濵浮磬。【傳】泗水中見石，可以爲磬。𨻰澔曰：玉磬，天子樂器。諸侯當擊石磬，故郊特牲以擊玉磬爲諸侯之僭禮。　又磬控。【詩·鄭風】抑磬控忌。【註】騁馬曰磬，謂使之曲折如磬。止馬曰控，謂有所控制不逸。　又磬折。【禮·曲禮】立則磬折垂佩。【疏】帶佩於兩邊，臣則身宜僂折如磬之背，故云磬折。【周禮·冬官考工記】韗人倨句磬折。【註】磬折，中曲之不參正也。　\n\r\n又【禮·文王世子】磬于甸人。【註】縊之如縣樂器之磬也。　又掉磬。【韻會】齊人相絞訐爲掉磬，北海人以激事爲掉磬。　又與罄通，垂盡也。【魯語】室如縣磬。【左傳】作縣罄。　\n\r\n又【集韻】棄挺切，音謦。擊石聲。　又叶苦丁切，音卿。【董京·答孫楚詩】鸚鵡能言，泗濵浮磬。衆人所翫，豈合物情。\r\n考證：〔【周禮·春官·眡瞭】掌凡樂擊笙磬頌磬。〕　謹照原文笙磬頌磬改頌磬笙磬。〔【禮·明堂位】搏拊玉磬。〕　謹按明堂位拊搏是樂器，與虞書搏拊不同，今照原文搏拊改拊搏。"}