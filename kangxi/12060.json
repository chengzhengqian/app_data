{"拼音": "sāo,zhǎo", "部首": "手", "笔画数": "12", "Unicode": "6414", "page": "446", "volume": "【卯集中】【手字部】", "notes": "\n\n【唐韻】【集韻】【韻會】【正韻】𠀤蘇曹切，音騷。【說文】刮也。【增韻】手爬也。【詩·邶風】搔首踟躕。【禮·內則】疾痛苛癢，而敬抑搔之。【註】抑按搔摩也。【前漢·枚乗傳】十圍之木，始生如蘖，足可搔而絕。【註】搔，謂抓也。　又與騷通。【吳志·陸凱傳】所在搔擾，更爲煩苛。【集韻】或作𢸪。　又側絞切，音爪。手足甲也。與蚤同。【儀禮·士虞禮】沐浴櫛搔翦。通作爪。　又先到切，音譟。與𢮞同。攫搏也。互見前八畫增字。"}