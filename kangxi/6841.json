{"拼音": "dìng", "部首": "宀", "笔画数": "8", "Unicode": "5B9A", "page": "283", "volume": "【寅集上】【宀字部】", "notes": "\n\n〔古文〕㱏【唐韻】【集韻】【韻會】【正韻】𠀤徒徑切，庭去聲。【說文】安也。【增韻】靜也，正也，凝也，決也。【易·說卦】天地定位。【書·堯典】以閏月定四時成歲。【禹貢】震澤底定。\n\n又【禮·王制】論進士之賢者，以告於王，而定其論。【註】謂各署其所長也。　又止也。【書·洛誥】公定，予往已。【註】成王欲周公止洛，自歸往宗周也。　\n\n又【儀禮·鄕飮酒禮】羹定。【註】定猶熟也。【疏】熟卽止，故以定言之。　\n\n又【諡法】純行不差，安民法古，𠀤曰定。　又州名。漢中山郡，唐改定州，以安定天下爲名。　又丘名。【爾雅·釋丘】左澤曰定。　\n\n又【廣韻】【集韻】【韻會】【正韻】𠀤丁定切，音訂。營室星也。【詩·鄘風】定之方中，作于楚宮。【註】定星昏而正中，於是時可以營制宮室，故謂之營室。孫炎曰：定，正也。一曰定謂之耨。　\n\n又【詩·周南】麟之定。【註】定，額也。　\n\n又【禮·禮器】羹定詔於堂。【註】羹，肉湆。定，熟肉。　\n\n又【爾雅·釋器】斪斸謂之定。【郭註】鋤屬也。　又叶唐丁切，音庭。【詩·小雅】亂靡有定。叶下寧成。　\n\n又【韻會】古通正。亦作奠。引周禮瞽矇世奠繫，奠讀爲定，謂帝繫，諸侯世本之屬。"}