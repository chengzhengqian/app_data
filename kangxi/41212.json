{"拼音": "sà,tà,xì", "部首": "門", "笔画数": "20", "Unicode": "95DF", "page": "1342", "volume": "【戌集上】【門字部】", "notes": "\r\n\r\n【廣韻】【正韻】許及切【集韻】【韻會】迄及切，𠀤音吸。【玉篇】戟名。【類篇】鋋也。【史記·商君傳】持矛而操闟戟者，旁車而趨。【註】顧野王云：鋋也。《方言》云：矛，吳揚江淮南楚五湖之閒謂之鋋，其柄謂之矜。釋名云：戟格也。旁有格。【張衡·東京賦】闟戟轇轕。【註】闟鋋也。　又函也。【後漢·輿服志】屬車四十六乗，前驅有九斿雲䍐鳳凰闟戟。【註】薛綜曰：闟之言函也。取四戟函車邊。　又車名。【後漢·輿服志】獵車其飾重輞，縵輪繆龍繞之。一曰闟猪車，親校獵乗之。【註】魏文帝攺曰闟虎車。　又住立貌。【管子·小問篇】桓公北伐孤竹，未至𤰞耳之谿十里，闟然止，瞠然視。【註】闟，住立貌。　\n\r\n又【正韻】闔也。【韓愈·南山詩】闟闟屋摧霤。　\n\r\n又【集韻】安定意。【史記·匈奴傳】闟然更始。【註】闟，音㩉。安定意也。　\n\r\n又【韻會】闔也。　\n\r\n又【集韻】色入切，音歰。義同。　\n\r\n又【集韻】敵盍切【韻會】敵合切，𠀤音𦑲。土闟，谷名。【韻會】地理志：犍爲郡，漢陽山，漢水所出。　又地名。【前漢·匈奴傳】屠耆單于，卽引西南，留闟敦地。【後漢·馮異傳】又降匈奴于林闟頓王。【註】前漢書音義，闟音蹋。　又闟茸也。【文選·任昉彈劉整】整閭閻闟茸。【註】闟，土合反。【司馬遷·報任安書】爲掃除之吏，在闟茸之中。【註】闟，吐𦡳反。闟茸，猥賤也。茸，細毛。張揖訓訪，以爲闟獰劣也。　又作鈒。【史記·商君傳闟戟註】索隱曰：闟亦作鈒。"}