{"拼音": "mù", "部首": "巾", "笔画数": "13", "Unicode": "5E55", "page": "335", "volume": "【寅集中】【巾字部】", "notes": "\n\n【唐韻】慕各切【集韻】【韻會】【正韻】末各切，𠀤音莫。【說文】帷在上曰幕。【廣雅】帳也。【釋名】幕，絡也，在表之稱也。【周禮·天官·幕人】掌帷幕幄帟綬之事。【左傳·成十六年】楚子登巢車，以望晉軍，伯州犂侍于王後，王曰：張幕矣。曰：虔卜于先君也，徹幕矣。曰：將發命也。　\n\n又【韻會】幕府。軍旅無常居，故以帳幕言之。通作莫。【史記·李牧傳】市租皆輸入莫府。【註】索隱曰：古者出征爲將帥，軍還則罷，理無常處，以幕帟爲府署，故曰幕府。【李廣傳】莫府省約文書籍事。【註】索隱曰：凡將軍謂之幕府者，蓋兵門合施帷帳，故稱幕府。古字通用，遂作莫耳。　\n\n又【周禮·天官·幕人註】幕或在地，展𨻰於上也。【儀禮·聘禮】館人布幕于寢門外，官𨻰幣。【註】布幕以承幣。【疏】館人布幕於地，官𨻰幣於其上。　又臂脛衣也。【釋名】留幕，冀州所名大褶至膝者也。留，牢也。幕，絡也。言牢絡在衣表也。【史記·蘇秦傳】當戰，則斬堅甲鐵幕。【註】謂以鐵爲臂脛之衣。　\n\n又【類篇】覆食案亦曰幕。　\n\n又【廣雅】粗幕庵也。　\n\n又【廣雅】幕，覆也。【易·井卦】上六井收勿幕。【註】幕猶覆也。【疏】不自掩覆，與衆共之。　\n\n又【爾雅·釋言】幕，暮也。【註】幕然暮夜也。　又六幕。【前漢·禮樂志】紛紜六幕浮大海。【註】猶言六合也。　又沙幕。【前漢·武帝紀】衞靑將六將軍絕幕。【註】幕，沙幕。臣瓚曰：沙土曰幕，直度曰絕。師古曰：幕者，今之突厥中磧耳。　又縣名。【前漢·地理志】淸河郡繹幕縣，琅邪郡姑幕縣。　\n\n又【廣韻】姓也。【姓譜】舜祖幕之後。【史記·𨻰世家】自幕至於瞽瞍。【註】鄭衆曰：幕，舜之先也。　\n\n又【集韻】莫半切，音縵。平而無文曰幕。【前漢·西域傳】罽賔國錢爲騎馬，幕爲人面。【註】韋昭曰：幕，錢背也。　\n\n又【韻補】蒙晡切，音模。【李陵·別蘇武歌】經萬里兮度沙幕，爲君將兮奮匈奴。　\n\n又【正韻】莫狄切，音覓。【盧仝·思君吟】我心爲風兮淅淅，君身爲雲兮幕幕。\n\n考證：〔【左傳·成十六年】楚子登巢車，以望晉軍，伯州犂侍于王後，張幕矣。〕　謹照原文張字上增王曰二字。"}