{"拼音": "yù", "部首": "欠", "笔画数": "11", "Unicode": "6B32", "page": "567", "volume": "【辰集下】【欠字部】", "notes": "\n\n【唐韻】余蜀切【集韻】【韻會】兪玉切【正韻】余玉切，𠀤音浴。【說文】貪欲也。从欠谷聲。【徐曰】欲者，貪欲。欲之言續也。貪而不已，於文欠谷爲欲。欠者開口也。谷，欲聲。【禮·曲禮】欲不可從。【疏】心所貪愛爲欲。\n\n又【禮運】何謂人情。喜怒哀懼愛惡欲七者，弗學而能。　又物欲。【禮·樂記】人生而靜，天之性也。感于物而動，性之欲也。【老子·道德經】不見可欲，使心不亂。　\n\n又【增韻】愛也。【孟子】可欲之爲善。【禮·曲禮】問疾不能遺，不問其所欲。　又期願之辭。【論語】我欲仁。【大學】欲明明德於天下。【文子·微明篇】心欲小，志欲大。　又婉順貌。【禮·祭義】其薦之也，敬以欲。　又將然也。【古銘】欲墮不墮，逢王顆。【杜甫詩】渾欲不勝簪。　又與慾通。【詩·大雅】匪棘其欲。【註】與慾同。　\n\n又【集韻】【韻會】𠀤兪戍切，音裕。義同。【揚雄·羽獵賦】壯士忼慨，殊鄕別趣。東西南北，騁嗜奔欲。【潘岳·西征賦】旣餐服以屬厭，泊恬靜以無欲。俱讀裕。　又叶余律切，音聿。【易林】鼎足承德，嘉謀是克。爲王開庭，得心所欲。\n\n考證：〔【老子·道德經】不見可欲，中心不亂。〕　謹照河上公註王弼註原文，中改使。〔【詩·大雅】非棘其欲。〕　謹照原文非改匪。〔【揚雄·羽獵賦】壯士忼慨，殊鄕別趣。〕　謹照原文𧼈改趣。"}