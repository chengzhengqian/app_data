{"拼音": "yāng,yīng", "部首": "艸", "笔画数": "8", "Unicode": "82F1", "page": "1024", "volume": "【申集上】【艸字部】", "notes": "\r\n\r\n【唐韻】【集韻】【韻會】【正韻】𠀤於驚切，音瑛。【爾雅·釋木】華而不實者謂之英。【詩·鄭風】有女同車，顏如舜英。【註】英，猶華也。　又木名。【爾雅·釋木】權，黃英。　又葉亦謂之英。【屈原·離騷】夕餐秋菊之落英。【西溪叢語】《宋書·符瑞志》沈約云：英，葉也。《離騷》餐落英，言食秋菊之葉也。據《玉函方》甘菊三月上寅採葉，名曰玉英，是英亦謂之葉也。　\n\r\n又【禮·禮運】大道之行也，與三代之英。【註】倍𨕖曰俊，千人曰英。【孟子】得天下英才而敎育之。　\n\r\n又【博雅】美也。【晉書·荀闓傳】京師語曰：洛中英英荀道明。　\n\r\n又【爾雅·釋山】再成，英。【疏】山形兩重者名英，今南郡英山縣，蓋取此名也。　又瓊英，美石似玉者。【詩·齊風】尚之以瓊英乎而。【水經注】《孫盛·魏春秋》曰：文帝愈增崇宮殿，取白石英及紫石英。　又英英，雲貌。【詩·小雅】英英白雲，露彼菅茅。　\n\r\n又【詩·小雅】二矛重英。【註】以羽飾矛。【魯頌】朱英綠縢。【疏】蓋絲纒而朱染之。　又樂名。【前漢·禮樂志】帝嚳作《五英》。英，華茂也。　又國名。【史記·陳杞世家】臯陶之後，或封英、六。【楚世家註】英國在淮南，蓋蓼國也。　又姓。【通志·氏族略】英氏，以國爲氏，漢有九江王英布。　又於䖍切，音閼。【班固·西京賦】翡翠、火齊。流耀含英。縣黎、垂棘，夜光在焉。　\n\r\n又【唐韻古音】于良切，讀央。【屈原·九歌】浴蘭湯兮沐芳，華采衣兮若英。【毛詩·本音】舜英、重英、瓊英、美如英，俱叶韻讀央。【管子·地員篇】五色雜英，各有異章。【集韻】英，稻初生未移者，亦讀央。　又於慶切，音映。飾也。"}