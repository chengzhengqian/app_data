{"拼音": "shǔ,zhǔ", "部首": "尸", "笔画数": "21", "Unicode": "5C6C", "page": "304", "volume": "【寅集上】【尸字部】", "notes": "\n\n【廣韻】【集韻】之欲切【韻會】朱玉切，𠀤音燭。【說文】連也。从尾蜀聲。【徐曰】屬，相連續，若尾之在體，故从尾。【廣韻】聚也，會也。【周禮·州長】正月之吉，各屬其州之民而讀灋。註屬聚也。【孟子】乃屬其耆老而告之。　又托也，付也。【左傳·隱三年】宋穆公疾，召大司馬孔父，而屬殤公焉。【史記·留侯世家】漢王之將，獨韓信可屬大事，當一面。　又恭也。【禮·禮器】屬屬乎其忠也。【註】屬屬，恭貌。　又續也。【史記·信陵君傳】平原君使者，冠蓋相屬於魏。　\n\n又【晉語】必屬怨焉。【註】屬，結也。　又足也。【左傳·昭二十八年】願以小人之腹，爲君子之心，屬厭而已。【註】屬，足也，言小人知厭足，君子當亦然。　\n\n又【左傳·僖二十三年】其左執鞭弭，右屬櫜鞬，以與君周旋。【註】著也。【周禮·冬官考工記】察車之道，欲其樸屬而微至。【註】附著堅固也。　又恤也。【書·梓材】至于敬寡，至于屬婦。【傳】屬，存恤也。婦，婦妾也。　又甲札之數。【前漢·𠛬法志】魏氏武卒，衣三屬之甲。【如淳註】上身一，髀褌一，脛繳一，凡三屬，皆相連屬也。　\n\n又【廣韻】市玉切【集韻】【韻會】殊玉切【正韻】神六切，𠀤音蜀。【小雅·常棣】鄭箋，屬者，昭穆相次序也。　\n\n又【增韻】隸也，系屬也，官寮也。【禮·王制】千里之外設方伯，五國以爲屬，屬有長。\n\n又【書·周官】各率其屬，以倡九牧。　又九族也。【史記·田單傳】田單者，齊諸田疎屬也。　又類也，儕等也。【史記·留侯世家】今陛下起布衣，以若屬取天下，而所封皆蕭曹故人。　又從也。【史記·項羽本紀】羽渡淮，騎能屬者百餘人耳。　\n\n又【前漢·賈誼傳】善屬文。【師古註】屬謂綴輯之也。　\n\n又【左傳·成二年】韓厥曰：下臣不幸，屬當戎行。【註】屬，適也。　\n\n又【書·禹貢】涇屬渭汭。【傳】屬，逮也。馬云：人也。　\n\n又【五音集韻】朱戍切，音著。注也。【儀禮·士昏禮】酌元酒三屬於尊。【註】屬，註也。\n\n又【晉語】若先，則恐國人之屬耳目於我也。【註】屬，注目也。\n\n又【屈原·離騷】前望舒使先驅兮，後飛廉使奔屬。　又叶殊遇切，音樹。【詩·小雅】君子有𡽪猷，小人與屬。叶上附。　又叶直略切，音著。【班固·西都賦】陵隥道而超西墉，混建章而連外屬。叶上閣下爵擢。　【正字通】俗作属嘱，非。\n\n考證：〔【周禮·地官】月吉，則屬其州之民讀邦灋。【註】屬，猶合聚也。〕　謹照原文改爲：州長正月之吉，各屬其州之民而讀灋。註屬聚也。〔【左傳·昭二十九年】願以小人之腹，爲君子之心，屬厭而已。〕　謹照原文二十九年改二十八年。〔。【爾雅·釋親鄭箋】屬者，昭穆相次序也。〕　謹照所引在小雅常棣箋，不在爾雅。謹改爲小雅常棣鄭箋。〔【禮·王制】千里之外設方伯，王國以爲屬。〕　謹照原文王國改五國。"}