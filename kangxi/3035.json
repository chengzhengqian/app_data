{"拼音": "gōu,jù", "部首": "口", "笔画数": "5", "Unicode": "53E5", "page": "171", "volume": "【丑集上】【口字部】", "notes": "\n\n【唐韻】九遇切【集韻】【韻會】俱遇切，𠀤音屨。【玉篇】止也，言語章句也。【類篇】詞絕也。【詩·關雎疏】句古謂之言。秦漢以來，衆儒各爲訓詁，乃有句稱。句必聯字，而言句者，局也。聮字分疆，所以局言者也。　又僂句，地名，龜所出也。【左傳·昭二十五年】初，臧昭伯如晉，臧會竊其寶龜僂句。　\n\n又【禮·樂記】句中鉤。【疏】謂大屈也。言音聲大屈曲，感動人心，如中當於鉤也。\n\n又【周禮·冬官考工記·廬人】句兵欲無彈。【註】句兵，戈戟屬。【釋文】句，俱具反。又音鉤。　\n\n又【史記·叔孫通傳】臚句。【註】上傳語告下爲臚，下告上爲句。　又高句驪，遼東國名，漢爲縣。【前漢·地理志】元菟郡高句驪。又句容，縣名。【地理志】丹陽郡句容縣。　\n\n又【廣韻】古𠋫切【集韻】【韻會】【正韻】居𠋫切，𠀤音遘。【廣韻】句當。【宋史·曹彬傳】江南句當公事回。　又姓。【華陽國志】王平，句扶，張翼，廖化𠀤爲將。時人曰：前有王句，後有張廖。　\n\n又【類篇】拘也。　又與彀同。【詩·大雅】敦弓旣句。【釋文】句，說文作彀。張弓曰彀。　\n\n又【唐韻】【集韻】古侯切【韻會】【正韻】居侯切，𠀤音溝。俗作勾。【說文】曲也。【禮·月令】句者畢出。【左傳·哀十七年】越子爲左右句卒。【註】鉤伍相著，別爲左右屯。【前漢·趙充國傳】入鮮水北句廉上。【註】句廉，渭水岸曲而有廉稜也。　\n\n又【集韻】亦作區。【禮·樂記】區萌達。【註】屈生曰區。【釋文】區音勾，古侯反。　又句芒，春神。【禮·月令】其神句芒。　又句龍，社神。【左傳·昭二十九年】共工氏有子，曰句龍，爲后土。　又句繹，邾地。【春秋·哀二年】盟于句繹。又句瀆，齊地。【左傳·襄十九年】執公子牙于句瀆之丘。【前漢·地理志】濟隂郡，句陽縣。【註】左傳句瀆之丘也。　又寃句、句章，𠀤縣名。【前漢·地理志】會稽郡句章縣，濟隂郡寃句縣。【註】師古曰，句音鉤。　又句吳。【史記·吳世家】自號句吳。【註】吳言句者，發聲也。猶言于越耳。　\n\n又【五音集韻】亦姓。【史記·仲尼弟子傳】句井疆。【註】正義曰：句作釣。　\n\n又【廣韻】其俱切【集韻】權俱切，𠀤音衢。須句，地名。【春秋·文七年】公伐邾，取須句。【音義】句，其俱反。　又句町，縣名。【前漢·地理志】牂牁郡句町縣。【註】師古曰，音劬挺。　\n\n又【字彙補】與絇同。履頭飾也。【周禮·天官·屨人】靑句。【註】句當爲絇。【前漢·王莽傳】句履。【註】師古曰，其形岐頭。　\n\n又【集韻】恭于切，音俱。本作拘。或作佝，𢳉止也。\n\n又【史記·孝文紀】故楚相蘇意爲將軍，軍句注。【註】應劭曰，山險名也。索隱曰，句音俱。包愷音鉤。　又與矩同，方也。【莊子·田子方】履句履者知地形。【陸德明·音義】句音矩。徐云：其俱反。李云：方也。　又古有切，音九。【淮南子·地形訓】自東北至西北方，有岐踵民，句癭民。【註】句，讀若九。　【說文】本作𠯶。𠯶篆文句字，从口𠃚（丩）聲。\n\n考證：〔【史記·仲尼弟子傳】句井疆。【註】正義曰，句作勾。〕　謹照原文勾改釣。"}