{"拼音": "máng,mǎng", "部首": "艸", "笔画数": "10", "Unicode": "83BD", "page": "1036", "volume": "【申集上】【艸字部】", "notes": "\r\n\r\n【玉篇】【唐韻】【廣韻】莫朗切【集韻】【類篇】模朗切，𠀤音蟒。【說文】南昌謂犬善逐兔草中爲莽。　\n\r\n又【揚子·方言】草，南楚之閒謂之莽。【孟子】在野曰草莽之臣。【趙岐註】莽亦草也。【屈原·離騷】夕攬洲之宿莽。【註】草冬生不死者。　\n\r\n又【周禮·秋官·剪氏】掌除蠹物，以莽草薰之。【山海經】朝歌之山有草，名曰莽草，可以毒魚。　\n\r\n又【拾遺記】有草名莽煌，炙人衣則焦，刈之爲席，方冬彌溫，以枝相摩則火出。　\n\r\n又【爾雅·釋草】莽，數節。【疏】凡竹節閒促數者名莽。　\n\r\n又【小爾雅】大也。　又草深貌。【楚辭·天問】草木莽莽。\n\r\n又【莊子·則陽篇】君爲政焉勿鹵莽。【註】猶粗率也。　又莽蒼，見蒼字註。　又國名。【列子·周穆王篇】西極之南隅，名古莽之國。　又姓。【前漢書武帝紀莽何羅註】孟康曰：本姓馬，明德皇后惡其先人有反者，易姓莽。　\n\r\n又【廣韻】莫厚切，音某。義同。　\n\r\n又【唐韻古音】莫補切，音媽。【楚辭·九章】陶陶孟夏兮，草木莽莽。傷懷永哀兮，汨徂南土。　\n\r\n又【集韻】謨郞切，音茫。莽蒼，亦讀平聲。　俗作莾、莽。\n\r\n考證：〔【屈原·離騷】夕攬中州之宿莽。〕　謹照原文省中字。州改洲。〔【後漢·莽何羅傳註】〕　謹按後漢無莽何羅傳，謹照原書改前漢書武帝紀莽何羅註。"}