{"拼音": "tiāo", "部首": "人", "笔画数": "8", "Unicode": "4F7B", "page": "100", "volume": "【子集中】【人字部】", "notes": "\n\n【廣韻】徒聊切【集韻】【韻會】【正韻】田聊切，𠀤音條。獨行貌。　\n\n又【爾雅·釋言】佻，偸也。【屈原·離騷】余猶惡其佻巧。　又行不耐勞苦貌。【詩·小雅】佻佻公子，行彼周行。　又竊取名。【周語】佻天以爲己力。　又佻人，國名。【河圖玉版】佻人長三十丈五尺。　\n\n又【集韻】【韻會】【正韻】𠀤徒了切，迢上聲。義同。　\n\n又【正字通】餘韶切，音姚。緩也。荀子王霸篇，佻其期日，而利其巧任，如是則百工不楛矣。楊愼曰：佻與徭同。晏子春秋，景公爲露寢之臺，令使佻其日而不趣。欲上悅乎君，而游民足乎食也。今均徭之法，用徭字，欲其征役之緩也。　\n\n又【揚子·方言】佻抗，縣也。趙魏之閒曰佻。又縣物於臺之上曰佻。　\n\n又【字彙補】直紹切，音肇。【前漢·郊祀歌】佻正嘉吉弘以昌。如淳讀。\n\n考證：〔【爾雅·釋詁】佻，偸也。〕　謹照原書釋詁改釋言。"}