{"拼音": "dù,yì", "部首": "攴", "笔画数": "17", "Unicode": "6581", "page": "476", "volume": "【卯集下】【攴字部】", "notes": "\n\n【唐韻】【廣韻】羊益切【集韻】【類篇】【韻會】【正韻】夷益切，𠀤音亦。【說文】解也，厭也。【書·太甲】朕承王之休無斁。【傳】我承王之美無厭。【詩·周南】服之無斁。【箋】乃能整治之，無厭倦。　\n\n又【說文】一曰終也。　\n\n又【小爾雅】明也。　\n\n又【廣韻】當故切【集韻】【正韻】都故切，𠀤音妒。同殬。敗也。【書·洪範】彞倫攸斁。【傳】斁，敗也。【釋文】多路反。【說文】引洪範作殬。【詩·大雅】耗斁下土。【箋】斁，敗也。【釋文】《說文》字林皆作殬。　\n\n又【前漢·薛宣傳】不得其人，則大職墮斁。【註】斁，丁固反。壞也。　\n\n又【集韻】同都切，音徒。塗也。周書，斁丹雘。◎按今書梓材，惟其塗塈茨，又惟其塗丹雘。疏於二文皆言斁卽古塗字。則塗本有作斁者，而《說文》引書作𢾅。書古文訓亦作𢾅。蓋𢾅譌爲斁也。　\n\n又【集韻】徒故切，音度。義同。　\n\n又【韻補】叶弋灼切。【枚乗·七發】誠不必悔，決絕以諾。高歌𨻰唱，萬歲無斁。"}