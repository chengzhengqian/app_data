{"拼音": "má,méi,mí,mǐ,mó", "部首": "非", "笔画数": "19", "Unicode": "9761", "page": "1383", "volume": "【戌集中】【非字部】", "notes": "\r\n\r\n〔古文〕𪎓【唐韻】文彼切【廣韻】文被切【集韻】母被切【韻會】母彼切，𠀤音骳。【說文】披靡也。【廣韻】偃也。【左傳·莊十年】望其旗靡。【史記·項羽紀】項王大呼馳下，漢軍皆披靡。【註】正義曰：靡，言精體低垂。　\n\r\n又【玉篇】侈靡，奢侈也。【周禮·地官·司市】以政令禁物靡而均市。【註】靡，謂侈靡也。【禮·檀弓】若是其靡也。【戰國策】專淫逸侈靡。　\n\r\n又【揚子·方言】私小也。秦晉曰靡。【註】靡，細好也。【司馬相如·上林賦】靡曼美色於後。【註】張揖曰：靡，細也。　\n\r\n又【爾雅·釋言】靡，無也。【書·咸有一德】命靡常。【詩·邶風】靡日不思。【揚雄·解嘲】胥靡爲宰。【註】張晏曰：靡，無也。言相師以無爲作宰者也。　\n\r\n又【玉篇】罪累也。【詩·周頌】無封靡于爾邦。【傳】封，大也。靡，累也。【疏】奢侈淫靡，是罪累也。　\n\r\n又【書·畢命】商俗靡靡。【疏】韓宣子稱紂使師延作靡靡之樂。靡靡者，相隨順之意。【史記·淮隂侯傳】燕從風而靡。\n\r\n又【儒林傳】靡然鄕風。　\n\r\n又【史記·殷本紀】說爲胥靡。【註】靡，隨也。古者相隨坐，輕𠛬之名。　\n\r\n又【詩·王風】行邁靡靡。【傳】靡靡，猶遲遲也。　\n\r\n又【史記·司馬相如傳】敞望靡徙。【註】靡徙，失正也。　\n\r\n又【司馬相如·上林賦】登降施靡。【註】施靡，猶連延。　\n\r\n又【司馬相如·上林賦】明月珠子，玓瓅江靡。【註】靡，崖也。　又胥靡，周地。見【左傳·定六年】。　\n\r\n又【禮·月令】孟夏之月，靡草死。【註】靡草，薺葶藶之屬。　\n\r\n又【集韻】【韻會】【正韻】𠀤忙皮切，音麋。分也。【易·中孚】我有好爵，吾與爾靡之。【註】靡，散也。分散而共之。【集韻】通作縻。　\n\r\n又【揚子·方言】靡，滅也。【孟子】靡爛其民而戰之。【前漢·景十三王傳】日夜靡𧗊。　\n\r\n又【越語】靡王躬身。【註】靡，損也。【戰國策】寡人屈於內，而四國靡於外。【荀子·君道篇】無靡費之用。　又與𢌁通。【揚雄·反離騷】精瓊靡與秋菊。◎按離騷本作𢌁。　\n\r\n又【集韻】眉波切，音摩。散也。　\n\r\n又【左傳·成二年】師至於靡筓之下。【註】山名。【釋文】靡，如字，又音摩。　\n\r\n又【莊子·齊物論】與物相刃相靡。【荀子·性惡篇】身日進於仁義，而不自知也者，靡使然也。【註】磨，切也。【史記·淮南王衡山王傳贊】亦其俗薄臣下漸靡使然也。　\n\r\n又【集韻】莫加切，音麻。收麻，縣名，在益州，外靡藥草所出。【前漢·地理志】益州郡收麻縣。【註】李奇曰：靡音麻，卽升麻，殺毒藥所出也。　\n\r\n又【集韻】【韻會】𠀤縻詖切，音媚。【集韻】偃也，曳也，散也。【前漢·郊祀歌】衆嫭𠀤綽奇麗，顔如荼兆逐靡。\n\r\n又【揚雄·甘泉賦】今朝廷純仁，遵道顯義。幷包書林，聖風雲靡。【註】師古曰：靡，𠀤武義反。\n\r\n考證：〔【前漢·景十三王傳】日夜靡蓋。〕　謹照原文靡蓋改靡𧗊。"}