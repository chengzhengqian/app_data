{"拼音": "qiǎo,què,tuō,xì", "部首": "臼", "笔画数": "12", "Unicode": "8203", "page": "1004", "volume": "【未集下】【臼字部】", "notes": "\r\n\r\n【廣韻】【集韻】【韻會】【正韻】𠀤思積切，音昔。【博雅】舃，履也。【釋名】複其下曰舃。舃，腊也。行禮久立地，或泥濕，故複其末下，使乾腊也。【古今注】舃以木置履下，乾腊不畏泥濕也。天子赤舃。【詩·豳風】赤舃几几。【傳】赤舃，人君之盛履也。\n\r\n又【小雅】赤芾金舃。【註】舃，達履也。【疏】履之最上達者也。舃有三等，赤舃爲上，冕服之舃。下有白舃，黑舃。【左傳·桓二年】帶裳幅舃，衡紞紘綖，昭其度也。【註】舃，複履。【疏】謂其複下也。　又大貌。【詩·魯頌】松桷有舃。【傳】舃，大貌。　\n\r\n又【班固·典引】舃奕乎千載。【註】舃奕，光曜流行貌。　又草名。【爾雅·釋草】馬舃，車前。【疏】馬舃，一名車前，一名當道。【莊子·至樂篇】生於陵屯，則爲陵舃。陵舃得鬱栖，則爲烏足。【註】陵屯，阜也。言物因水成而陸產，生於陵屯，化作車前，改名陵舃也。一名澤舃，隨燥濕變也。　又與磶同。【何晏·景福殿賦】玉舃承跋。【註】舃與磶同。廣雅曰：磶，礩也，言以玉礩承柱之跋也。　亦與潟同。【前漢·溝洫志】終古舃鹵兮生稻粱。【註】師古曰：舃鹵，卽斥鹵也。謂鹹鹵之地也。【王融·策文】舃鹵可腴。　\n\r\n又【廣韻】【正韻】七雀切【集韻】七約切，𠀤與鵲同。鳥名。【說文】䧿也。　\n\r\n又【集韻】闥各切，音託。大貌。詩松桷有舃，徐邈讀。　\n\r\n又【韻補】履舃。亦叶音鵲。【陸雲·逸民賦】相彼宇宙，方之委舃，夫豈不休，而好是冲漠。【註】委舃，猶弃屣也。磶原字从舃，不从舄。"}