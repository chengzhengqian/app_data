{"拼音": "dí", "部首": "辵", "笔画数": "8", "Unicode": "8FEA", "page": "1255", "volume": "【酉集下】【辵字部】", "notes": "\r\n\r\n【唐韻】徒歷切【集韻】【韻會】亭歷切【正韻】杜歷切，𠀤音狄。【廣韻】進也，蹈也。【書·臯陶謨】允迪厥德。【註】言信蹈其德也。　\n\r\n又【說文】道也。【書·大禹謨】惠迪吉。【註】言順道則吉也。　\n\r\n又【增韻】啓迪，開導也。【書·太甲】啓迪後人。【註】謂開導子孫也。\n\r\n又【康誥】矧今民罔迪不適。【註】謂民無導之而不從者。　又至也。【前漢·班固敘傳】漢迪于秦，有革有因。　又由迪，相正也。【揚子·方言】東齊靑、徐閒，相正謂之由迪。　又叶徒沃切，音獨。【詩·大雅】維此良人，弗求弗迪。叶下復毒。【陸雲·餞王太尉詩】惟帝思庸，大典光迪。思媚三靈，誕降天篤。　又叶毒藥切，音鐸。【陸禨·贈馮文羆詩】奕奕馮生，哲問允迪。天保定爾，靡德不鑠。\n\r\n考證：〔【詩·大雅】維此良人，弗求弗迪。叶下弗毒。〕　謹照原文弗毒改復毒。"}