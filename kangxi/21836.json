{"拼音": "jiǎ,xiā,xiá", "部首": "疒", "笔画数": "14", "Unicode": "7615", "page": "777", "volume": "【午集中】【疒字部】", "notes": "\r\n\r\n【唐韻】乎加切【集韻】何加切，𠀤音遐。【說文】女病也。　又與瑕同。【郝敬讀書通】舊唐書：韋後稱制，負犯痕瘕。又明皇開元二十七年，大赦諸色痕瘕人，咸從洗滌。瘕，音霞。與瑕同。　\n\r\n又【廣韻】古馬切【集韻】舉下切，𠀤音賈。【集韻】腹中久病。【正字通】癥瘕，腹中積塊堅者曰癥，有物形曰瘕。【方書】腹中雖硬，忽聚忽散，無有常準，謂之瘕。言病瘕而未及癥也。經曰：小腸移熱于大腸爲伏瘕。【註】小腹熱已移入大腹，兩熱相搏，故血溢而爲伏瘕也。【史記·扁鵲倉公傳】遺積瘕也。【註】犬狗魚鳥，不熟食之，成瘕病。【又】臣意診其脈曰蟯瘕。【註】索隱曰：音饒檟。正義曰：人腹中短蟲。【山海經】招搖之山，麗𪊨之水出焉。其中多育沛，佩之無瘕疾。【註】瘕，蟲病也。　\n\r\n又【廣韻】古訝切【集韻】居迓切，𠀤音駕。\n\r\n又【廣韻】古牙切【集韻】居牙切，𠀤音嘉。義𠀤同。　\n\r\n又【集韻】虛加切，音煆。喉病。或作疨。"}