{"拼音": "lǐ", "部首": "魚", "笔画数": "15", "Unicode": "9CA4", "page": "1471", "volume": "【亥集中】【魚字部】", "notes": "\r\n\r\n【唐韻】良止切【集韻】【韻會】兩耳切【正韻】良以切，𠀤音里。【說文】鱣也。【爾雅·釋魚】鯉。【註】今赤鯉魚。【詩·𨻰風】豈其食魚，必河之鯉。【陶弘景·本草】鯉最爲魚中之主，形旣可愛，又能神變，乃至飛越山湖，所以琴高乗之。【酉陽雜俎】道書以鯉多爲龍，故不欲食。【正字通】神農書曰：鯉爲魚王，無大小，脊旁鱗皆三十有六，鱗上有小黑點，文有赤白黃三種。○按《爾雅·釋魚》鯉、鱣二字相偶，無二名。毛公、《說文》誤謂《爾雅》以鱣釋鯉，遂合鱣、鯉爲一，非也。又唐制，佩用魚符，亦象鯉形。又書扎曰雙鯉。【古樂府】客從遠方來，遺我雙鯉魚。【李商隱詩】雙鯉迢迢一紙書。【註】古人尺素結爲鯉魚形，卽緘也。【類篇】亦作𩼆。"}