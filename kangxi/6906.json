{"拼音": "róng", "部首": "宀", "笔画数": "10", "Unicode": "5BB9", "page": "287", "volume": "【寅集上】【宀字部】", "notes": "\n\n〔古文〕𠕺【廣韻】【集韻】【韻會】𠀤餘封切，音融。【說文】盛也。从宀从谷。【徐鉉曰】屋與谷，皆所以盛受也。【增韻】受也，包函也。【易·師卦】君子以容民畜衆。【書·君𨻰】必有忍其乃有濟，有容德乃大。【註】謂包之也。\n\n又【唐書·狄仁傑傳】婁公盛德，爲所包容久矣。　又儀容也。【禮·冠義】禮義之始，在於正容體。【射義】試之於射宮，其容比於禮，其節比於樂。\n\n又【玉藻】君子之容舒遲，見所尊者齊遫，足容重，手容恭，目容端，口容止，聲容靜，頭容直，氣容肅，立容德，色容莊。　又從容，安也。【書·君𨻰】從容以和。【中庸】從容中道，聖人也。　\n\n又【爾雅·釋器】容謂之防。【郭璞註】形如今牀頭小曲屛風，唱射者所以自防隱也，所以容身防矢也。　又禮官曰容。【禮·樂記】使之行商容，而復其位。【註】容謂禮樂之官。使之檢視殷家禮樂之官，而復其位。【前漢·儒林傳】徐生善爲容。是善禮樂者謂之容也。　又飛揚貌。【楚辭·九章】紛容容之無經兮。　\n\n又【禮·內則】佩容臭。【註】香物也。助爲形容之飾，猶後世香囊也。　又紗之輕者曰輕容。【唐苑類】輕容，無花薄紗也。　又州名。古象郡地，唐置容州。　又姓。八凱仲容之後。【禮記】有徐大夫容居。又慕容，複姓。　\n\n又【集韻】尹竦切。與慫慂之慂同，勸也。　\n\n又【正字通】余壟切，音涌。【前漢·郊祀歌】神之行，旌容容。　又與頌通。【說文】貌也。从頁，公聲。【徐曰】此儀容字。歌頌者，美盛德之形容，故通作頌。後人因以爲歌頌字。【前漢·惠帝紀】有罪當盜械者，皆頌繫。【顏師古註】古頌與容同。【𠛬法志註】頌謂寬容之，不桎梏也。　又叶與章切，音陽。【韓愈·獨孤申叔哀辭】如聞其聲，如見其容。嗚呼遠矣，何日而忘。　\n\n又【參同契】天道甚浩廣，太𤣥無形容。虛寂不可覩，匡郭以消忘。\n\n考證：〔【禮·冠義】禮文之始，在於正容體。〕　謹照原文禮文改禮義。〔【射義】試之於澤宮。〕　謹照原文澤宮改射宮。〔【禮記】有周大夫容居。〕　謹照檀弓周改徐。"}