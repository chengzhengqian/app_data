{"拼音": "jiān,xián", "部首": "肉", "笔画数": "8", "Unicode": "80A9", "page": "975", "volume": "【未集下】【肉字部】", "notes": "\r\n\r\n【唐韻】古賢切【集韻】【韻會】【正韻】經天切，𠀤音堅。【說文】髆也。从肉，象形。【徐曰】象肩形，指事也。【廣韻】項下。【正韻】膊上。【六書故】臂本曰肩。　\n\r\n又【爾雅·釋詁】肩，克也。【詩·周頌】佛時仔肩。【傳】仔肩，克也。【箋】仔肩，任也。【書·盤庚】朕不肩好貨。【傳】肩，任也。我不任好貨之人。　\n\r\n又【韻會】勝也。肩强能勝重，堪任義。【爾雅·釋詁】肩，勝也。　\n\r\n又【釋名】肩，堅也。甲闔也。與胸脇皆相會闔也。　又息肩。【左傳·襄二年】鄭子駟請息肩於晉。【註】欲辟楚役，以負擔喻。　又比肩。【爾雅·釋地】北方有比肩民焉，迭食而迭望。【又】西方有比肩獸焉，與卭卭岠虛比，爲卭卭岠虛齧甘草，卽有難，卭卭岠虛負而走，其名謂之蟨。　又獸三歲曰肩。【詩·齊風】𠀤驅從兩肩兮。【傳】獸三歲曰肩。　又鳥名。【禮·月令·季冬之月征鳥厲疾註】征鳥，題肩也。齊人謂之擊征。　\n\r\n又【集韻】作也，媵也。　又姓。【正字通】肩龍明，金人。肩固，洪武中貢士泰和人。　又人名。【禮·檀弓】公肩假。【左傳·桓五年】周公黑肩，將左軍。【註】黑肩，周桓公也。　\n\r\n又【集韻】丘閑切，音掔。膊也。　又胡恩切，音痕。肩肩，羸小貌。【莊子·德充符】闉跂支離無脤，說衞靈公。靈公說之，而視全人，其脰肩肩。【音義】胡恩反。羸小貌。又直貌。　\n\r\n又【五音集韻】胡田切，音賢。義同。【莊子·德充符肩肩音義】又胡咽反。"}