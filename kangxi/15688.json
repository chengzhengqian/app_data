{"拼音": "chuā,hū,xū", "部首": "欠", "笔画数": "12", "Unicode": "6B3B", "page": "568", "volume": "【辰集下】【欠字部】", "notes": "\n\n【唐韻】許物切【集韻】【韻會】【正韻】許勿切，𠀤音䬍。【說文】有所吹起也。【元包經】𠢤仡仡，趯欻欻。【傳曰】欻欻，動也。　\n\n又【玉篇】忽也。【張衡·西京賦】神山崔巍，欻從背見。【註】欻之言忽也。【左思·詠史詩】自非攀龍客，何爲欻來遊。　又奄欻，去來不定之意。【左思·吳都賦】慌罔奄欻。　又歇欻，幽邃貌。【王延壽·魯靈光殿賦】歇欻幽靄。　又欻吸，疾貌。一曰猶翕忽也。【江淹·雜擬詩】欻吸鵾雞鳴。通作歘。【杜甫詩】秋風歘吸吹南國。　又與惚通。【韓愈詩】指畫變怳欻。【註】茫昧貌。當作怳惚。借用欻字。"}