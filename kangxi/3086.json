{"拼音": "wèn", "部首": "口", "笔画数": "6", "Unicode": "95EE", "page": "195", "volume": "【丑集上】【口字部】", "notes": "\n\n〔古文〕𠳅【唐韻】亡運切【集韻】【韻會】【正韻】文運切，𠀤聞去聲。【說文】訊也。【書·仲虺之誥】好問則裕。【詩·邶風】問我諸姑，遂及伯姊。　\n\n又【爾雅·釋言】聘問也。【儀禮·聘禮】小聘曰問。【周禮·春官·大宗伯】時聘曰問。\n\n又【秋官·大行人】閒問以諭諸侯之志。【又】凡諸侯之邦交，歲相問也。　\n\n又【正字通】古謂遺曰問。【詩·鄭風】雜佩以問之。【傳】問，遺也。【禮·曲禮】凡以苞苴簞笥問人者。【左傳·哀二十六年】衛侯使以弓問子貢。　又訊罪曰問。【詩·魯頌】淑問如臯陶。【註】淑，善。問，訊囚也。　又命也。【左傳·莊八年】期戍，公問不至。【註】問，命也。　又姓。【廣韻】今襄州有之。【正字通】明問智，成化貢士。　\n\n又【正韻】與聞同，聲問也。【詩·大雅】宣昭義問。【又】亦不隕厥問。\n\n考證：〔【禮·曲禮】凡以苞苴簟笥問人者。〕　謹照原文簟笥改簞笥。"}