{"拼音": "dào,dú", "部首": "糸", "笔画数": "24", "Unicode": "7E9B", "page": "944", "volume": "【未集中】【糸字部】", "notes": "\r\n\r\n【集韻】【韻會】【正韻】𠀤杜皓切，音道。【玉篇】羽葆幢也。亦作翿。【周禮·地官·鄕師】及葬執纛，以興匠師。【註】雜記曰：匠人執翿。鄭司農云：翿，羽葆幢也。爾雅曰：纛，翳也，以指麾輓柩之役。　\n\r\n又【前漢·高帝紀】黃屋左纛。【註】李斐曰：纛，毛羽幢也。在乘輿車衡左方上注之。蔡邕曰：以犛牛尾爲之，如鬥，或在騑，或在衡。應劭曰：雉尾爲之，在左驂當鑣上。　\n\r\n又【集韻】皁纛，軍中大旗也。　\n\r\n又【廣韻】徒到切【集韻】【韻會】大到切，𠀤音導。義同。　\n\r\n又【廣韻】【集韻】【韻會】𠀤徒沃切，音毒。𢃶或作纛。義同。　\n\r\n又【集韻】徒谷切【正韻】杜谷切，𠀤音獨。義同。　\n\r\n又【正韻】徒刀切，音陶。義同。\n\r\n考證：〔【前漢·高帝紀】黃屋左纛。【註】李斐曰，纛，毛羽幢也。在乘輿車衡左方上注也。〕　謹照原文注也改注之。"}