{"拼音": "fú", "部首": "巾", "笔画数": "15", "Unicode": "5E5E", "page": "336", "volume": "【寅集中】【巾字部】", "notes": "\n\n【唐韻】房玉切【集韻】【韻會】逢玉切，𠀤音襆。【說文】帊也。【集韻】帕也。【玉篇】巾幞。【廣韻】幞頭，周武帝所製。裁幅巾，出四脚以幞頭，乃名焉。【唐書·車服志】幞頭起於後周，便武事者也。【二儀實錄】古以皂羅三尺裹頭，號頭巾，三代皆冠。列品黔首，以皁絹裹發。至周武帝，依古三尺裁爲幞頭，唐馬周交解爲之。【朱子·語類】唐人幞頭，初止以紗爲之。後以紗軟，砍木作一山子，在前襯起。【筆談】梁高祖始布漆於紗，施鐵爲脚。【宋史·輿服志】幞頭，一名折上巾，起自後周，然止以軟帛垂脚。隋始以桐木爲之，唐始以羅代繒，惟帝服則脚上曲，人臣下垂，五代漸變平直。國朝之制，君臣通服平脚，乗輿或服上焉。其初以藤織草巾子爲裏，紗爲表，而塗以漆，後惟以漆爲堅，去其藤裏，前爲一折，平施兩脚，以鐵爲之。　\n\n又【集韻】博木切，音卜。裳削幅謂之幞。或作襆。"}