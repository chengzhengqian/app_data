{"拼音": "jùn", "部首": "食", "笔画数": "15", "Unicode": "9915", "page": "1420", "volume": "【戌集下】【食字部】", "notes": "\r\n\r\n【唐韻】子峻切【集韻】【韻會】祖峻切，𠀤音俊。【玉篇】熟食也。【說文】食之餘也。【禮·內則】父母在，朝夕恆食，子婦佐餕，旣食恆餕，父沒母存，冢子御食，羣子婦佐餕如初，旨甘柔滑，孺子餕。【註】佐餕，勸父母再食，子婦始食。餕，旣盡也，盡食其所餘也。御食者恐父母獨食心傷，故侍之食也。旨甘，如棗栗飴蜜之類，能調衆味，故如孺子之餕，以頤養老人也。　又祭畢食神之餘。【禮·祭統】古之君子曰：尸亦餕鬼神之餘也，惠術也，可以觀政矣。　又凡食人之餘，及日晚食饌之餘，皆云餕。【禮·玉藻】日中而餕。【註】餕，食朝之餘也。　\n\r\n又【集韻】疾眷切，泉去聲。義同。　【六書故】亦作𥶉。"}