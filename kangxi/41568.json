{"拼音": "tuí", "部首": "阜", "笔画数": "14", "Unicode": "96A4", "page": "1360", "volume": "【戌集中】【阜字部】", "notes": "\r\n\r\n【唐韻】杜回切【集韻】【韻會】【正韻】徒回切，𠀤音魋。【說文】下隊也。【玉篇】壞隊下也。【司馬相如·上林賦】隤牆塡𡐛。【前漢·食貨志】因隤其土，以附苗根。【註】隤謂下之也。\n\r\n又【蘇武傳】士衆滅兮名已隤。　\n\r\n又【揚雄·河東賦】發祥隤祉。【註】隤，降也。　\n\r\n又【詩·周南】我馬虺隤。亦作穨。【爾雅·釋詁】虺穨，病也。　\n\r\n又【前漢·景十三王傳】日崔隤。【註】崔隤猶言蹉𧿶也。　\n\r\n又【易·繫辭】夫坤隤然，示人𥳑矣。【註】隤，柔貌。　\n\r\n又【禮·曲禮】凡遺人弓者。【註】弓有往來體，皆欲令其下曲，隤然順也。【釋文】隤，本又作頹。【禮·檀弓】頹乎其順也。　又地名。【左傳·隱十一年】王與鄭人隤。【註】在修武縣北。【後漢·郡國志】河內郡修武有隤城。　\n\r\n又【左傳·成十六年】公出于壞隤。【註】魯邑。　\n\r\n又【韻會小補】湯過切，音惰。通作穨。【周禮·冬官考工記·梓人】則必穨爾如委矣。【釋文】穨，如字，李讀湯過反。　【玉篇】或作頹墤。【篇海】本作𨽠。"}