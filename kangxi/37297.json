{"拼音": "zhǒng,zhòng", "部首": "足", "笔画数": "16", "Unicode": "8E35", "page": "1229", "volume": "【酉集中】【足字部】", "notes": "\r\n\r\n〔古文〕歱【唐韻】之隴切【集韻】【韻會】主勇切，𠀤音腫。【說文】追也。一曰往來之貌。【釋名】踵，鍾也。鍾，聚也。上體之所鍾聚也。【玉篇】足後。【集韻】本作𣦟。【禮·曲禮】車輪曳踵。【疏】踵，脚後也。【左傳·昭二十四年】吳踵楚。【註】躡楚踵跡。【莊子·讓王篇】納履而踵決。【淮南子·地形訓】北有跂踵民。【註】跂踵，踵不至地，以五指行。　\n\r\n又【孟子】踵門而告文公。【趙岐註】踵，至也。　又因也。【前漢·𠛬法志】踵秦而置材官於郡國。【註】踵，因也。　又接也。【前漢·霍去病傳】踵軍數十萬。【註】踵，接也。　又頻也。【莊子·德充符】踵見仲尼。【註】踵，頻也。　又繼也。【屈原·離騷】及前王之踵武。【註】踵，繼也。　\n\r\n又【集韻】朱用切，音種。躘踵，不能行貌。或作偅。跂字原从足从攴作。"}