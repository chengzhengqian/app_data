{"拼音": "ài,yì", "部首": "艸", "笔画数": "5", "Unicode": "827E", "page": "1017", "volume": "【申集上】【艸字部】", "notes": "\r\n\r\n【唐韻】五蓋切【集韻】【韻會】【正韻】牛蓋切，𠀤音礙。【玉篇】蕭也。【詩·王風】彼采艾兮。【傳】艾，所以療疾。【急就篇註】艾，一名冰臺，一名醫草。【博物志】削冰令圓，舉以向日，以艾承其影得火，故號冰臺。【本草註】醫家用灸百病，故曰灸草。　\n\r\n又【博雅】老也。【禮·曲禮】五十曰艾，服官政。【疏】髮蒼白，色如艾也。【揚子·方言】東齊、魯、衞之閒，凡尊老謂之艾人。【爾雅·釋詁】艾，歷也。【註】長者多更歷。　\n\r\n又【爾雅·釋詁】艾，相也。【疏】謂相視也。　又美好也。【孟子】知好色則慕少艾。　又養也。【詩·小雅】保艾爾後。　又止也。【左傳·哀二年】憂未艾也。【註】未絕也。　又報也。【周語】樹于有禮，艾人必豐。　\n\r\n又【史記·歷書】橫艾淹茂。【索隱】橫艾，壬也。　又山名。【春秋·隱六年】公會齊侯，盟于艾。【註】泰山牟縣東南有艾山。　又亭名。【水經注】甘陵故淸河直東二十里有艾亭。　又姓。【通志·氏族略】春秋大夫艾孔之後。　\n\r\n又【正韻】倪制切，音刈。芟也。【詩·周頌】奄觀銍艾。【穀梁傳·莊二十八年】一年不艾而百姓飢。【註】艾，穫也。　又與乂通，治也。【前漢·郊祀志】天下艾安。　\n\r\n又【張衡·東京賦】齊騰驤而沛艾。【註】沛艾，作姿容貌也。【五經文字】从义，訛。【集韻】或作㘷。㘷字原从𡉌，作艸下𡉌。\n\r\n考證：〔【揚子·方言】東齊魯衞之閒，凡尊老謂之艾人。〕　謹按原文艾下無人字，謹改人字爲又字，作更端之詞屬下爲義。"}