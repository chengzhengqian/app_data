{"拼音": "chí,dǐ", "部首": "土", "笔画数": "8", "Unicode": "577B", "page": "227", "volume": "【丑集中】【土字部】", "notes": "\n\n【唐韻】直尼切【集韻】【韻會】𨻰尼切【正韻】𨻰知切，𠀤音墀。【爾雅·釋水】小渚曰沚，小沚曰坻。【詩·秦風】宛在水中坻。　又水中高地也。【詩·小雅】曾孫之庾，如坻如京。【左傳·昭十二年】晉侯以齊侯宴，中行穆子相，投壷。晉侯先，穆子曰：有酒如淮，有肉如坻。　\n\n又【廣韻】【正韻】諸氏切【集韻】【韻會】掌氏切，𠀤音紙。止也。【左傳·昭二十九年】蔡墨論養龍官曰：官宿其業，其物乃至，若冺棄之，物乃坻伏。　又場也。【揚子·方言】梁宋之閒，蚍蜉犁鼠之場謂之坻。　\n\n又【廣韻】【正韻】都禮切【集韻】典禮切，𠀤音此。隴阪。秦人謂坂曰坻。【張衡·西京賦】坂坻嶻𡾹而成巘。　或作𡊆𡊇。"}