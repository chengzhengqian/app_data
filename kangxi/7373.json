{"拼音": "wěi,yǐ", "部首": "尸", "笔画数": "7", "Unicode": "5C3E", "page": "300", "volume": "【寅集上】【尸字部】", "notes": "\n\n〔古文〕𡱕𡱓𡲵【廣韻】【集韻】【正韻】無匪切【韻會】武匪切，𠀤音委。【說文】微也。从倒毛在尸後。【玉篇】鳥獸魚蟲皆有之。又末後稍也。【易•未濟】狐濡其尾。【書•君牙】若蹈虎尾。　\n\n又【詩•邶風】瑣兮尾兮，流離之子。【註】瑣，細。尾，末也。　\n\n又【戰國策】王若能爲此尾。【註】終也。　又東方星名，十八度尾爲大辰。又次名。【禮•月令】日月會於鶉尾，斗建申之辰也。　又底也。【爾雅•釋水】瀵大出尾下。【註】尾猶底也。言其源深出於底下者名瀵。瀵猶灑散也。　\n\n又【書•堯典】仲春鳥獸孶尾。【註】乳化曰孳，交接曰尾，因物之生育，驗其氣之和也。　又陪尾，山名，在江夏安陸縣。一名橫尾。一曰負尾。　又姓。【左傳】殷民六族有尾勺氏。又漢劉虞吏尾敦。\n\n考證：〔【爾雅·釋水】瀵大出尾。〕　謹照原文尾下增下字。"}