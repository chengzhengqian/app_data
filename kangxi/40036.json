{"拼音": "chú,jǔ,xú", "部首": "金", "笔画数": "13", "Unicode": "924F", "page": "1301", "volume": "【戌集上】【金字部】", "notes": "\r\n\r\n【唐韻】士魚切【集韻】【韻會】牀魚切，𠀤同鋤。【說文】立薅所用也。从金且聲。【釋文】助也。去穢助苗也。【前漢·賈誼傳】秦人借父耰鉏，慮有德色。　又治田也。【前漢·劉章耕田歌】非其種者，鉏而去之。\n\r\n又【兒寬傳】帶經而鉏。　\n\r\n又【廣韻】誅也。【韓詩外傳】凌轢無罪之民，成威于閭巷之閒者，衆之所誅鋤也。　又地名。【晉語】賜公南陽陽樊溫原州，陘絺鉏欑茅之田。【左傳·成四年】鄭伯伐許，取鉏任冷敦之田。\n\r\n又【哀二十五年】請適城鉏。【註】城鉏，宋邑。【後漢·郡國志】東郡有鉏城。　又鳥名。【爾雅·釋鳥】鷺，舂鉏。【註】白鷺也。一名舂鉏。　又姓。【左傳·宣二年】鉏麑。【註】晉之力士。　又人名。【左傳·莊十六年】刖强鉏。\n\r\n又【僖二十四年】鄭大夫孔將鉏。【史記·齊世家】故從犂鉏之計。【左傳】作犂彌。　\n\r\n又【集韻】宗蘇切，音租。茅藉祭也。【周禮·春官·司巫蒩館註】蒩，讀爲鉏。鉏，藉也，館神所止也。【釋文】鉏，子都反。　\n\r\n又【集韻】詳余切，音徐。人名。【左傳·成十八年】西鉏吾。【註】宋大夫。【釋文】鉏，仕居反，徐在居反。　又國名。【左傳·襄四年】后羿自鉏遷于窮石。【註】鉏羿，本國名。【釋文】鉏，仕居反。　\n\r\n又【集韻】鋤加切，音茬。鉏牙，物傍出也。【周禮·冬官考工記玉人註】二璋，皆有鉏牙之飾。【釋文】鉏，側魚反，沈讀徐加反。\n\r\n又【廣韻】牀呂切【集韻】狀所切，𠀤音齟。鉏鋙，相距貌。【楚辭·九辯】圜鑿而方枘兮，吾固知其鉏鋙而難入。【註】鉏，牀舉反。　\n\r\n又【集韻】牀據切，音助。與耡同。籍稅也。\n\r\n考證：〔\n\r\n又【廣韻】誅也。【韓書外傳】衆之所誅鋤也。〕　謹照原書韓書改韓詩。"}