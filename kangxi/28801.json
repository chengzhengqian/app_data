{"拼音": "qú", "部首": "肉", "笔画数": "9", "Unicode": "80CA", "page": "977", "volume": "【未集下】【肉字部】", "notes": "\r\n\r\n【唐韻】其俱切【集韻】【韻會】權俱切，𠀤音劬。【說文】脯脡也。【玉篇】脯也。【韻會】申曰脡，屈曰胊。【禮·曲禮】左胊右末。【註】屈中曰胊。【儀禮·士虞禮】胊在南。【註】胊，脯及乾肉之屈也。　又遠也。【管子·侈靡篇】觀之風氣，古之祭者，有時而胊。【註】胊，遠也。或遠爲來歲祈福而祭也。　又草名。【爾雅·釋草】搴柜胊。　\n\r\n又【廣韻】亦山名。　又國名。【山海經】北胊國，在鬰水南。　又邑名。【前漢·五行志】取須胊城郚。【註】須胊，邾邑。\n\r\n又【地理志】臨胊。【註】屬齊郡。　又海上地名。【史記·秦始皇紀】於是立石東海上胊界中。　又姓。漢胊邴。見【鹽鐵論】。　又人名。【前漢·宣元六王傳】姬胊臑故親幸，後疏遠。　\n\r\n又【集韻】匈于切，音訏。胊衍，戎名，在北地。　又吁玉切，音旭。又詡拱切，音洶。義𠀤同。　\n\r\n又【廣韻】尺尹切，音蠢。漢胊䏰，縣名。　\n\r\n又【五音集韻】北角切，音剝。同𥭖。　【集韻】或作𠣪。【正韻】脯屈中曰胊，从肉从句，與朐不同。朐从日月之月，音吁。朐，車軛。"}