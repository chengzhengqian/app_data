{"拼音": "zhī,zhì", "部首": "矢", "笔画数": "8", "Unicode": "77E5", "page": "824", "volume": "【午集中】【矢字部】", "notes": "\r\n\r\n〔古文〕𢇻𥎿【唐韻】陟离切【集韻】【韻會】珍離切【正韻】珍而切，𠀤智平聲。【說文】詞也。从口从矢。【徐曰】知理之速，如矢之疾也。　\n\r\n又【玉篇】識也，覺也。【增韻】喩也。【易·繫辭】百姓日用而不知。【書·臯陶謨】知人則哲，能官人。　又漢有見知法。【史記·酷吏傳】趙禹與張湯論定諸律令，作見知法。【註】吏見知不舉劾爲故縱。　又相交曰知。【左傳·昭四年】公孫明知叔孫于齊。【註】相親知也。\n\r\n又【昭二十八年】魏子曰：昔叔向適鄭，鬷蔑一言而善，執手遂如故知。【楚辭·九歌】樂莫樂兮新相知。　\n\r\n又【爾雅·釋詁】匹也。【詩·檜風】樂子之無知。【註】匹也。　\n\r\n又【廣韻】欲也。【禮·樂記】好惡無節於內，知誘於外。　又猶記憶也。【論語】父母之年，不可不知也。　又猶主也。【易·繫辭】乾知大始。【左傳·襄二十六年】公孫揮曰：子產其將知政矣。【魏了翁·讀書雜抄】後世官制上知字始此。　\n\r\n又【揚子·方言】愈也。南楚病愈者，或謂之知。【黃帝素問】二刺則知。【註】上古以小便利腹中和爲知。　又藥名。【日華志】預知子，取綴衣領上，遇有蠱毒，則聞其有聲。　又地名。【左傳·昭二十七年】公徒敗于且知。　\n\r\n又【集韻】【韻會】知義切。【正韻】知意切。𠀤與智同。【易·臨卦】知臨大君之宜。【荀子·修身篇】是是非非謂之知。　又姓。【左傳】晉有知季，卽荀首也。別食知邑，又爲知氏。　\n\r\n又【諡法】官人應實曰知。"}