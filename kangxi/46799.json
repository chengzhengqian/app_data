{"拼音": "lù", "部首": "鳥", "笔画数": "18", "Unicode": "9E6D", "page": "1501", "volume": "【亥集中】【鳥字部】", "notes": "\r\n\r\n【唐韻】洛故切【集韻】【韻會】【正韻】魯故切，𠀤音路。【說文】白鷺也。【李時珍曰】水鳥也。林棲水食，羣飛成序，潔白如雪，頂有長毛十數莖，毿毿然如絲，欲取魚，則弭之，名曰絲禽。一名屬玉，一名舂鉏。【爾雅·釋鳥】鷺舂鉏。【註】鷺頭翅背上，皆有長翰毛。今江東人取以爲睫攡，名之曰白鷺縗。禽經曰：鸘飛則霜，鷺飛則露，其名以此。步於淺水，好自低昂，如舂如鋤之狀，故曰舂鋤。又朱鷺。【爾雅·釋鳥疏】楚威王時，有朱鷺合沓飛翔而來舞。則復有赤者，舊鼓吹朱鷺曲，是也。然則鳥名白鷺，赤者少耳。【晉書·樂志】漢時短簫鐃歌之樂，其曲有朱鷺。又鷺羽，舞者所持以指麾，或坐或伏也。【詩·𨻰風】値其鷺羽。\n\r\n又【魯頌】振振鷺。又白鷺，官名。【魏書·官氏志】以伺察者謂𠋫官，謂之白鷺，取延頸遠望之義。\n\r\n又【集韻】良據切，音慮。【字林】鳥名。\n\r\n又【集韻】龍都切，音盧。水鳥也。"}