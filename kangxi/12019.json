{"拼音": "jiān,jiǎn", "部首": "手", "笔画数": "12", "Unicode": "63C3", "page": "440", "volume": "【卯集中】【手字部】", "notes": "\n\n【唐韻】卽淺切【集韻】【韻會】【正韻】子淺切，𠀤音翦。【說文】搣也。【三蒼】猶翦也。【史記·西南夷傳】西夷後揃剽分二方。【註】揃，分割也。剽亦分義。\n\n又【魯世家】周公自揃其蚤，沈之河。【唐書·韋表微傳】吾年五十，拭鏡揃白。一曰擇也。　又平聲。【集韻】子仙切，音煎。義同。【儀禮·士喪禮】蚤揃。【釋文】子前反。　又箋識也。與㮍同。亦作椾。　\n\n又【集韻】【韻會】𠀤千廉切。與籤同。驗也。一曰銳也。貫也。　【集韻】或作𢸄。◎按正字通云：揃卽剪也。亦與翦通。或加刀作㨵，加羽作𢸄，𠀤贅文。"}