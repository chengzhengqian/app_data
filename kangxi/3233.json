{"拼音": "fú", "部首": "口", "笔画数": "8", "Unicode": "5488", "page": "184", "volume": "【丑集上】【口字部】", "notes": "\n\n【廣韻】符弗切【集韻】【韻會】【正韻】符勿切，𠀤音佛。【說文】違也。【廣韻】戾也。【書·堯典】帝曰：吁咈哉。\n\n又【大禹謨】罔咈百姓，以從己之欲。\n\n又【伊訓】從諫弗咈。\n\n又【微子】咈其耇長舊有位人。　\n\n又【韻會】【正韻】通作佛、拂。○按《曲禮》：獻鳥者佛其首。《學記》：其求之也佛。《釋文》云：佛本又作拂，𠀤不云同咈。《廣韻》三字亦各分見，然其違戾之義實相同，當从《韻會》《正韻》。又《玉篇》引易咈經于丘，今本易頤卦作拂。　\n\n又【集韻】薄宓切，音弼。義同。　\n\n又【字彙】步昧切，音倍。【釋名】轡咈也，牽引咈戾以制馬也。○按《釋名》解轡之義，非謂轡有咈音也，《正字通》駁之，是。"}