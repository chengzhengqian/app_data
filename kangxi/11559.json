{"拼音": "dān,dǎn,dàn,qiè", "部首": "手", "笔画数": "8", "Unicode": "62C5", "page": "424", "volume": "【卯集中】【手字部】", "notes": "\n\n【唐韻】多旱切【集韻】黨旱切，𠀤音亶。與笡同。【玉篇】拂也。【博雅】擊也。　\n\n又【集韻】丘傑切，音朅。與揭通。舉也。【楚辭·遠遊】意恣睢以担撟。【朱子註】担撟，軒舉也。\n\n（擔）【唐韻】【集韻】【韻會】都甘切【正韻】都藍切，𠀤膽平聲。與儋同。背曰負，肩曰擔。【釋名】擔，任也，任力所勝也。【易·繫辭負且乗疏】負者，擔負於物也。【戰國策】蘇秦嬴縢履蹻，負書擔囊。　又左擔，地名。【任豫益州記】隂平縣北有左擔道，於成都爲西，自北來者，擔在左肩，不得度右肩也。　又武擔，山名。在成都西北。【蜀志·先主傳註】蜀王妻物故，發卒擔土於成都郭中葬，高七丈，號曰武擔也。　又去聲。【唐韻】【集韻】【韻會】【正韻】𠀤都濫切。謂所負也。【左傳·莊二十二年】弛于負擔。【註】丁暫反。　\n\n又【集韻】時豔切，音贍。假也。【禮·喪服四制】杖者，何也，爵也。或曰擔主。【儀禮·喪服】無爵而杖者何，擔主也。【註】假之以杖，尊其爲主也。　又以贍切，音豔。義同。"}