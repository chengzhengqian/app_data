{"拼音": "gù", "部首": "頁", "笔画数": "21", "Unicode": "9867", "page": "1409", "volume": "【戌集下】【頁字部】", "notes": "\r\n\r\n〔古文〕𪄮【唐韻】【廣韻】【集韻】【類篇】【韻會】【正韻】𠀤古慕切，音故。【玉篇】瞻也。迴首曰顧。【詩·小雅】顧我復我。【箋】顧，旋視也。【書·太甲】顧諟天之明命。【傳】謂常目在之。　又眷也。【詩·大雅】乃眷西顧。\n\r\n又【書·康誥】顧乃德。【傳】謂顧省汝德。\n\r\n又【詩·小雅】不顧其後。【箋】不自顧念。　又但也。【禮·祭統】上有大澤，則惠必及下，顧上先下後耳。【疏】言上有大澤，則惠必及。但尊上者在先，𤰞下者處後耳。一曰顧，故也，謂君上先餕，臣下後餕，示恩則從上起也。　又發語辭。【史記·刺客傳】顧不易耶。【註】顧反也。【前漢·賈誼傳】首顧居下。【註】顧亦反也，言如人反顧然。　又與雇同。【前漢·鼂錯傳】斂民財，以顧其功。【註】顧，讎也，若今言雇賃也。　又引也。【後漢·黨錮傳】郭林宗、范滂等爲八顧，言能以德行引人者也。　又國名。亦姓。【詩·商頌】韋顧旣伐，昆吾夏桀。【傳】有韋國者，有顧國者。【箋】顧、昆吾，皆己姓。　又地名。【左傳·哀二十一年】公及齊侯邾子盟于顧。【註】顧，齊地。　又山名。【方輿勝覽】鎭江北固山，梁武攺曰北顧。　\n\r\n又【五音集韻】公戸切，音古。義同。【書·微子】我不顧行遯。徐邈讀。　俗作頋。\n\r\n考證：〔【禮·祭統】顧上先下後耳。【疏】但尊上者則先，𤰞下者處後耳。〕　謹照原文則先改在先。〔【史記·刺客傳】顧不易耶。【註】反顧也。〕　謹照索隱原文反顧也改顧反也。"}