{"拼音": "mán,màn", "部首": "曰", "笔画数": "11", "Unicode": "66FC", "page": "503", "volume": "【辰集上】【曰字部】", "notes": "\n\n【廣韻】【集韻】【韻會】𠀤無販切，音萬。【說文】作曼。引也。从又冒聲。【玉篇】長也。【詩·魯頌】孔曼且碩。【傳】曼，長也。【箋】脩也，廣也。　\n\n又【前漢·司馬相如傳】鄭女曼姬。【註】曼者，言其色理曼澤也。【楚辭·天問】平脅曼膚。【註】曼，輕細也。　\n\n又【前漢·司馬遷傳】曼辭以自解。【註】如淳曰：曼，美也。　\n\n又【莊子·馬蹄篇】馬知介倪闉扼鷙曼詭銜竊轡。【註】曼，突也，言曲頸於扼以抵突也。　\n\n又【揚子·法言】周之人多行，秦之人多病。行有之也，病曼之也。【註】曼，無也。　又姓。【前漢·五行志】曼滿。【註】鄭大夫。　\n\n又【廣韻】母官切【集韻】【韻會】謨官切，𠀤音瞞。【博雅】曼曼，長也。【屈原·離騷】路曼曼其修遠兮。【註】曼，或作漫。　\n\n又【集韻】【韻會】𠀤莫半切，音幔。曼衍，無極也。【莊子·寓言篇】因以曼衍，所以窮年。　\n\n又【集韻】母伴切，音滿。曼漶，不分別貌。　又與蠻同。【公羊傳·昭十六年】楚子誘戎曼子殺之。【釋文】曼音蠻。二傳作戎蠻。　\n\n又【正韻】微夫切，音無。《揚子》聖人曼云。註：曼音無。○按《法言·重黎篇》曼訓無，不音無。　\n\n又【韻補】叶無沿切。【楚辭·大招】嫮目宜笑，蛾眉曼只。容則秀雅，稚朱顏只。魂兮歸來，靜以安只。顏，倪堅切。安，於虔切。"}