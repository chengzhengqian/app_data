{"拼音": "xùn", "部首": "言", "笔画数": "10", "Unicode": "8A0A", "page": "1147", "volume": "【酉集上】【言字部】", "notes": "\r\n\r\n〔古文〕𧨼訙𧫓䛜𠱖【唐韻】【集韻】【韻會】𠀤思晉切，音信。問也。【詩·小雅】召彼故老，訊之占夢。【傳】訊，問也。【公羊傳·僖十年】荀息曰：君嘗訊臣矣。【註】上問下曰訊。　\n\r\n又【玉篇】辭也。【爾雅·釋言】言也。【郉疏】訊，問以言也。【詩·小雅】執訊獲醜。【傳】訊，辭也。【箋】言也。【疏】謂其有所知識，可與之爲言辭。　\n\r\n又【爾雅·釋詁】告也。【疏】訊者，告問也。【詩·𨻰風】夫也不良，歌以訊之。【傳】訊，告也。韓詩曰：諫也。　又讓也。【吳語】乃訊申胥。【註】告讓也。　又書問。【左傳·文十七年】鄭子家使執訊而與之書，以告趙宣子。【註】執訊，通訊問之官。【荀卿·雲賦】行遠疾速，而不可託訊者與。【註】訊，書問也。　又鞫罪。【周禮·秋官·小司𡨥】以三刺斷庶民獄訟之中，一曰訊羣臣，二曰訊羣吏，三曰訊萬民。【禮·王制】出征執有罪，反釋奠于學，以訊馘告。　又治也。【禮·樂記】訊疾以雅。【註】訊，亦治也。雅，樂器，奏此以治舞者之疾。　\n\r\n又【博雅】動也。【韻會小補】振訊，整理之義，見【左傳·隱四年孔疏】。　又通作誶。【詩·大雅】執訊連連。【箋】訊，言也。亦作誶。\n\r\n又【史記·賈誼傳】訊曰已矣。【註】李奇曰：訊，告也。張晏曰：《離騷》丁寧亂辭也。索隱曰：重宣其意也。【漢書】作誶。　又通作迅。【禮·樂記】訊疾以雅。【註】奮訊也。【釋文】訊，本又作迅。\n\r\n又【前漢·揚雄傳】猋駭雲訊。【師古註】訊，亦奮訊也。【文選】作迅。　\n\r\n又【集韻】須閏切，音濬。【說文】義同。　\n\r\n又【集韻】雖遂切，音隧。與譢同。問也，告也，讓也，諫也。亦通作誶。　\n\r\n又【詩·小雅】凡百君子，莫肯用訊。【朱傳】訊，音息悴切。叶上瘁下退。　又叶息七切，音悉。【左思·魏都賦】翩翩黃鳥，銜書來訊。人謀所尊，鬼謀所秩。李善讀。"}