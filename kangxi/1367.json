{"拼音": "jù", "部首": "八", "笔画数": "8", "Unicode": "5177", "page": "128", "volume": "【子集下】【八字部】", "notes": "\n\n【唐韻】其遇切【集韻】【韻會】衢遇切【正韻】忌遇切，𠀤音懼。【說文】共置也。【廣韻】備也，辦也，器具也。【儀禮·饋食禮】東北面告濯具。【前漢·劉澤傳】田生子請張卿臨，親修具。【註】師古曰：具，供具也。【荀子·王制篇】具具而王，具具而霸。【註】言具其所具也。又與俱通。【詩·小雅】則具是違。【詩詁】俱也。又姓。【左傳】有具丙。\n\n又【詩·小雅】爾牲則具。【註】居律反，音橘。\n\n又【韻補】叶忌救切，求去聲。【漢·馬融·廣成頌】上無飛鳥，下無走獸。虞人植旍，獵者效具。車弊田罷，從入禁囿。\n\n考證：〔又姓。【左傳】有丙具。〕　謹按其右具丙見襄公十八年左傳。謹將丙具改爲具丙。"}