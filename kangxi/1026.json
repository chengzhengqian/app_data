{"拼音": "dàn", "部首": "人", "笔画数": "14", "Unicode": "50E4", "page": "117", "volume": "【子集中】【人字部】", "notes": "\n\n【唐韻】【集韻】【韻會】徒案切【正韻】杜晏切，𠀤音憚。篤也。【詩·大雅】我生不辰，逢天僤怒。【毛傳】厚也。陸氏音都但反。亦作亶。　又疾也。【周禮·冬官考工記】句兵欲無僤。　\n\n又【韻會】【正韻】𠀤上演切，音善。婉僤，行動貌。【司馬相如·上林賦】象輿婉僤於西淸。　\n\n又【集韻】齒善切，音闡。地名。【公羊傳·哀八年】齊人取讙及僤。【左傳】作闡。　\n\n又【集韻】昌然切，音川。義同。\n\n考證：〔【詩·大雅】我生不辰，逢天僤怒。【毛氏曰】厚也。〕　謹照本書之例毛氏曰改毛傳。〔【周禮·冬官考工記】兵欲無僤。〕　謹照原文兵字上增句字。"}