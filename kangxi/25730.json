{"拼音": "chí", "部首": "竹", "笔画数": "16", "Unicode": "7BEA", "page": "895", "volume": "【未集上】【竹字部】", "notes": "\r\n\r\n【廣韻】直离切【集韻】【韻會】陳知切，𠀤音馳。【說文】管樂也。【詩·小雅】伯氏吹壎，仲氏吹篪。【爾雅·釋樂】大篪謂之沂。【郭註】篪，長尺四寸，圍三寸，一孔上出，寸三分，橫吹之。小者尺二寸。《廣雅》云八孔。【疏】鄭司農註《周禮》云篪七孔，蓋不數其上出者，故七也。【世本】蘇成公作篪。【古史】蘇成公善吹篪。【釋名】篪，啼也。聲從孔出，如嬰兒啼聲，春分之音也。　\n\r\n又【水經注】君山東北對編山，山多篪竹。　【篇海】本作𪛌。【禮記】作竾。亦作筂。"}