{"拼音": "dòu", "部首": "豆", "笔画数": "7", "Unicode": "8C46", "page": "1191", "volume": "【酉集中】【豆字部】", "notes": "\r\n\r\n〔古文〕𣅋𤽋𣅣【唐韻】徒𠋫切【集韻】【韻會】【正韻】大透切，𠀤音竇。【說文】古食肉器也。【爾雅·釋器】木豆謂之豆。【書·武成】執豆籩。【詩·小雅】爲豆孔庶。【公羊傳·桓四年】諸侯曷爲必田狩。一曰乾豆。【註】豆，祭器，狀如鐙。【禮·明堂位】夏后氏以楬豆，殷玉豆，周獻豆。【註】楬，無異物之飾也。獻音娑，疏刻之也。\n\r\n又【禮器】天子之豆二十有六，諸公十有六，諸侯十有二，上大夫八，下大夫六。\n\r\n又【鄕飮酒義】六十者三豆，七十者四豆，八十者五豆，九十者六豆，所以明養老也。【周禮·冬官考工記】旊人爲豆，實三而成觳，崇尺。【註】崇，高也。豆實四升。【史記·樂書】簠簋俎豆，禮之器也。　\n\r\n又【揚子·方言】𨻰、楚、宋、衞謂桮𥯛爲豆籠。【註】盛桮器籠也。【集韻】或作梪、䇺。　\n\r\n又【韻略】穀也。【博雅】大豆，菽也。小豆，荅也。【周禮·天官·大宰·三農生九穀註】黍、稷、秫、稻、麻、大小豆、大小麥爲九穀。【禮·投壷】壷中實小豆焉，爲其矢之躍而出也。【干寶·晉書】駑馬戀棧豆。\n\r\n又【博雅】天豆，雲實也。又巴豆、海紅豆，皆藥名，出巴蜀。又相思子一名紅豆。又土芋一名土豆。皆菽豆別一種也。俗作荳，非。　\n\r\n又【說苑·辨物篇】十六黍爲一豆，六豆爲一銖，二十四銖爲一兩。　又官名。【南齊書·魏虜傳】北魏置九豆和官。　又地名。【北史·周文帝紀】文帝伐魏，至盤豆，拔之。　又州名。【唐書·地理志】隴右道有白豆州。　又姓。漢光武時，關內侯豆如意，後魏長廣王豆代田。又複姓。北周豆盧寧，本姓慕容氏，歸魏，賜姓豆盧氏。又三字姓。北魏次南有紇豆陵氏。　\n\r\n又【正韻】當口切，音斗。【玉篇】量名。【周禮·冬官考工記·梓人】食一豆肉，飮一豆酒。【註】豆，當爲斗。毛居正曰：豆，古斗字。如《左傳·昭三年》豆、區、釜、鍾之類，當音斗。後人誤讀爲俎豆之豆。斗斛之斗又作㪷，蓋譌倂耳。　\n\r\n又【字彙補】思留切，讀作羞。【周禮·天官·腊人】凡祭祀共豆脯。【註】脯非豆實，豆當爲羞，聲之誤也。【釋文】豆，音羞。　\n\r\n又【韻補】叶動五切，音杜。【柳宗元·牛賦】皮角見用，肩尻莫保。或穿緘縢，或實俎豆。豆叶保，保音補。　又叶田故切，讀作渡。【詩·小雅】儐爾籩豆，飮酒之飫。兄弟旣具，和樂且孺。【音學五書】豆叶孺。　又山名。【後漢·郡國志】唐縣有都山。一名豆山。今關中人讀豆爲渡。【說文】豎、侸、裋皆以豆得聲。樹字从壴，亦以豆得聲。\n\r\n考證：〔【書·武成】執籩豆。〕　謹照原文改執豆籩。〔【禮·明堂位】夏后氏以楬豆，商玉豆，周獻豆。〕　謹照原文商改殷。〔【詩·小雅】儐爾籩豆飮酒之飫。兄弟旣翕，和樂且孺。〕　謹照原文旣翕改旣具。"}