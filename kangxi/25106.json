{"拼音": "cuān,cuàn", "部首": "穴", "笔画数": "18", "Unicode": "7AC4", "page": "869", "volume": "【午集下】【穴字部】", "notes": "\r\n\r\n〔古文〕𥨒【唐韻】七亂切【集韻】【韻會】【正韻】取亂切，𠀤音爨。【說文】匿也，逃也。【周語】不窋自𥨥于戎翟之閒。【前漢·蒯通傳】奉頭䑕竄。　\n\r\n又【廣韻】放也，誅也。【書·舜典】竄三苗于三危。　又藏也，隱也。【賈誼·弔屈原文】鸞鳳伏竄兮，鴟鴞翱翔。【晉語】可以竄惡。【註】隱也。　\n\r\n又【爾雅·釋詁】竄，微也。【疏】竄行之微也。【晉語】敏能竄謀。【註】微也。　\n\r\n又【史記·倉公傳】卽竄以藥，旋下病已。【註】竄，以藥薰之也。　又改易也。【韓愈詩】漬墨竄古史。　\n\r\n又【廣東新語】增城謂屋曰竄。　\n\r\n又【集韻】七丸切，爨平聲。入穴也。　\n\r\n又【韻會小補】誘人爲惡曰竄。俗曰攛掇。　又叶倉甸切，音茜。【蘇轍·𡗝中詩】江流日益深，民語漸以變。遙想彼中人，狀類麖鹿竄。　\n\r\n又【集韻】【韻會】𠀤取外切，音襊。亦逃也。"}