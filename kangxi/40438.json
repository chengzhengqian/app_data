{"拼音": "chēng,qiāng,qiàng", "部首": "金", "笔画数": "18", "Unicode": "9397", "page": "1317", "volume": "【戌集上】【金字部】", "notes": "\r\n\r\n【唐韻】楚庚切【集韻】【韻會】楚耕切，𠀤音璫。【說文】鐘聲也。【後漢·馬融傳】鍠鍠鎗鎗，奏於農郊大路之衢。【博雅】聲也。【集韻】或作鏿。　\n\r\n又【廣韻】鼎類。【六書故】三足鬴也。俗作鐺。　\n\r\n又【正韻】酒器。南齊竟陵王子良，遺何默以徐景山酒鎗。古借用倉。　\n\r\n又【集韻】鋤庚切，音傖。亦鐘聲也。　\n\r\n又【集韻】千羊切，音瑲。與鏘同。【史記·樂書】君子之聽音，非聽其鏗鎗而已也。【前漢·禮樂志】但能紀其鏗鎗鼓舞，而不能言其義。【註】鏗鎗，金石之聲也。【潘岳·籍田賦】衝牙錚鎗。　又與鶬通。【詩·周頌·鞗革有鶬釋文】鶬，七羊反。本亦作鎗。【傳】有鶬，言有法度也。【箋】鶬，金飾貌。　又長腰鎗，米別名。【李賀·憶昌谷山居詩】長鎗江米熟。【註】江米，江南所貢玉粒。　\n\r\n又【字彙補】鎗去聲，髹工有鎗金鎗銀法。見輟耕錄。　【正字通】俗以鎗爲刀槍字，誤。"}