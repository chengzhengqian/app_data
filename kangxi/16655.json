{"拼音": "hàn,yì", "部首": "水", "笔画数": "5", "Unicode": "6C49", "page": "646", "volume": "【巳集上】【水字部】", "notes": "\n\n〔古文〕㵄𣶔【唐韻】呼旰切【集韻】虛旰切【韻會】【正韻】虛汗切，𠀤音熯。水名。【書·禹貢】嶓冢導漾，東流爲漢。　又天河也。【爾雅·釋天】箕斗之閒，漢津也。【史記·天官書】漢者，亦金之散氣。【揚泉·物理論】漢，水之精也。【詩·大雅】倬彼雲漢。　又漢中，郡名，秦惠王置。【廣輿記】今爲漢中府。　又漢口，地名。【廣輿記】漢陽府，本春秋鄖國地，漢屬江夏，唐曰沔州，亦曰漢陽。　又州名，屬成都府。【韻會】漢屬廣漢郡，唐置州。　又半漢，形容之辭。【張衡·南都賦】天馬半漢。　\n\n又【輟耕錄】今人謂賤丈夫爲漢子。　又高麗方言謂白曰漢。見【孫穆·雞林類事】。　\n\n又【集韻】他干切，音攤。太歲在申曰汭漢。亦作涒灘。　\n\n又【韻補】叶詩建切，音扇。【繁欽賦】長唐虎圈，迴望曼衍。槃旋岹嶢，上刺雲漢。\n\n考證：〔【史記·天官書】漢者，六金之散氣。〕　謹照原文六改亦。"}