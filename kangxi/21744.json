{"拼音": "bì", "部首": "疒", "笔画数": "13", "Unicode": "75F9", "page": "775", "volume": "【午集中】【疒字部】", "notes": "\r\n\r\n【唐韻】【集韻】𠀤必至切，音畀。【說文】濕病也。【正字通】內經曰：風寒濕三氣雜至，合而爲痹。風氣勝者爲行痹，寒氣勝者爲痛痹，濕氣勝者爲著痹。註：風屬隂中之陽，善行而數變，凡走注歷節之類，俗名流火是也。隂寒之氣，乘於肌肉筋骨，則凝閉不通，故爲痛痹，卽痛風也。著痹者，重著不移，濕從上化，故病在肌肉，不在筋骨也。有心痹，肺痹，肝痹，腎痹，腸痹，胞痹。凡痹之類，逢寒則急，逢熱則縱。言寒則筋攣，故急。熱則筋弛，故縱也。程子曰：醫書以手足痿痹爲不仁。按病能篇云：痹而不仁，發爲肉痿。痿與痹分爲二，內經痹論痿論兩存，程子旣舉而兼言之，以痿痺相續而至，其爲不仁，一也。【淮南子·俶眞訓】谷氣多痹。【抱朴子至理卷】菖蒲乾薑之止痹濕。【嵆康與山巨源絕交書】危坐一時，痹不得搖。【註】痹，濕病也。　又矢名。【周禮·夏官·司弓矢】恆矢痹矢，用諸散射。【註】恆矢，安居之矢也。痹矢象焉，二者可以散射也。痹之言倫比也。　\n\r\n又【集韻】毗至切，音鼻。【集韻】病也。　本作𤻖。\n\r\n考證：〔【周禮·夏官·司弓】恆矢痹矢，用諸散射。〕　謹照原文司弓下增矢字。"}