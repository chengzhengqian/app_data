{"拼音": "jīn,jìn", "部首": "示", "笔画数": "13", "Unicode": "7981", "page": "844", "volume": "【午集下】【示字部】", "notes": "\r\n\r\n【唐韻】【集韻】【韻會】𠀤居䕃切，今去聲。制也，勝也，戒也，謹也，止也。【易·繫辭】禁民爲非曰義。　又天子所居曰禁。【蔡邕曰】漢制，天子所居門閤有禁，非侍御之臣不得妄入，稱禁中。避元后父名，攺省中。　又承酒尊之器。【禮·禮器】大夫士棜禁。【疏】承尊者皆用禁，名之禁者，因爲酒戒也。　又樂名。【周禮·春官·鞮鞻氏掌四夷之樂註】東方曰韎，南方曰任，西方曰侏離，北方曰禁。亦作僸。　\n\r\n又【說文】吉凶之忌。\n\r\n又【小爾雅】禁，錄也。　又姓。　\n\r\n又【廣韻】【集韻】【韻會】【正韻】𠀤居吟切，音金。力所勝也，當也，刧持也。【前漢·咸宣傳】猶弗能禁。　又同紟。紟，帶也。【荀子·非十二子篇】其纓禁緩。\n\r\n考證：〔【周禮·鞮鞻氏註】西方曰株離，北方曰禁。〕　謹照原文株離改侏離。"}