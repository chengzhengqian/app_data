{"拼音": "rǔ,ruì", "部首": "手", "笔画数": "17", "Unicode": "64E9", "page": "460", "volume": "【卯集中】【手字部】", "notes": "\n\n【唐韻】而主切【集韻】橤主切，𠀤音乳。【說文】染也。【唐書·藝文志】擩嚌道眞。　\n\n又【唐韻】【集韻】𠀤儒誰切，音蕤。義同。　又搵也。【周禮·春官·大祝】辨九祭，六曰擩祭。【註】擩讀爲虞芮之芮。以肝肺菹擩鹽醢中，以祭也。【儀禮·公食大夫禮】賔升席坐取韭菹，以辨擩干醢，上豆之閒祭。或作㨎。又作㧫。　\n\n又【集韻】【正韻】𠀤而宣切，輭平聲。義同。　又挼莎也。與撋同。　\n\n又【集韻】如劣切，音𤑔。義同。亦作㨎。　\n\n又【唐韻】而遇切【集韻】儒遇切，𠀤音孺。手進物也。　\n\n又【集韻】尼主切，音醹。拄也。　\n\n又【唐韻】奴豆切【集韻】乃豆切，𠀤音耨。搆擩，不解事也。"}