{"拼音": "chù", "部首": "欠", "笔画数": "17", "Unicode": "6B5C", "page": "572", "volume": "【辰集下】【欠字部】", "notes": "\n\n【廣韻】尺玉切【集韻】【韻會】樞玉切，𠀤音觸。【說文】盛氣怒也。　又人名。【左傳】有甘歜、邴歜。【戰國策】有顏歜。　\n\n又【廣韻】【集韻】【韻會】【正韻】𠀤徂感切，蠶上聲。【左傳·僖三十年】王使周公閱來聘享有昌歜。【杜註】昌歜，昌蒲葅。正義曰：《周禮·醢人》：朝事之豆，其實有昌本。鄭康成云：昌本，昌蒲根，切之四寸爲葅，知昌歜卽是昌蒲葅也。齊有邴歜，魯有公甫歜，其音爲觸，此昌歜之音，相傳爲在感反。徧檢書傳，昌蒲之草無此別名，未知其所由也。【韓愈·贈無本詩】家住幽都遠，未識氣先感。來尋吾何能，無殊嗜昌歜。　又叔歜，海外國名。【山海經】大荒之中有叔歜國，顓頊之子。【郭註】歜，乍感反。又音觸。【廣韻】或作𥋛。【集韻】或作𧃏。𥋛字原从日从蜀。"}