{"拼音": "xiāo", "部首": "欠", "笔画数": "14", "Unicode": "6B4A", "page": "571", "volume": "【辰集下】【欠字部】", "notes": "\n\n【唐韻】許嬌切【集韻】【韻會】【正韻】虛嬌切，𠀤音囂。【說文】歊歊，氣出貌。【班固·寶鼎詩】吐金景兮歊浮雲。【註】歊，氣上出貌。【左思·吳都賦】歊霧漨浡。【註】言水霧之氣如雲蒸，昏暗不明也。　又氣盛貌。【前漢·敘傳】曲陽歊歊，亦朱其堂。　又熱氣也。【前漢·揚雄傳】浡滃雲而散歊烝。　又凌歊，臺名。【廣輿記】凌歊臺，在太平府黃山顚，劉宋建離宮於此。　\n\n又【廣韻】火酷切【集韻】呼酷切，𠀤音熇。\n\n又【集韻】【正韻】𠀤黑各切，音臛。義𠀤同。　又囂也。【集韻】从喬作𣤙。"}