{"拼音": "bō,bó,fān,fán,pí", "部首": "艸", "笔画数": "15", "Unicode": "8543", "page": "1056", "volume": "【申集上】【艸字部】", "notes": "\r\n\r\n【唐韻】附袁切，音煩。【說文】草茂也。【詩·唐風】椒聊之實，蕃衍盈升。【書·洪範】庶草蕃廡。【傳】蕃，滋也。\n\r\n又【周語】民之蕃庶，于是乎生。【註】蕃，息也。　又草名。【山海經】隂山，其草多茆蕃。　又鳥名。【山海經】𣵠光山，其鳥多蕃，或云卽鴞。　又方煩切，音樊。義同。　又與藩通。【詩·大雅】四國于蕃。　\n\r\n又【周禮·地官·大司徒】九曰蕃樂。【註】閉藏樂器而不作也。　\n\r\n又【韻補】方愔切，音汾。柳宗元文：我姓蟬嫣，由古而蕃。聯事尚書，十有八人。　\n\r\n又【集韻】蒲麋切，音皮。地名。【前漢·地理志】魯國蕃。【註】邾國也。　\n\r\n又【後漢·黨錮傳】蕃嚮。【註】蕃，姓也。"}