{"拼音": "háo,háo,hé,mà,mò", "部首": "豸", "笔画数": "13", "Unicode": "8C89", "page": "1201", "volume": "【酉集中】【豸字部】", "notes": "\r\n\r\n【集韻】【韻會】【正韻】𠀤曷各切，音鶴。本作貈。【正字通】貉似貍，銳頭，尖鼻斑色，毛深厚溫滑，可爲裘。【墨客揮犀】貉狀似兔，性嗜紙，人或擊之，行數十步，輒睡，以物擊竹警之，乃起，旣行復睡。【詩·豳風】一之日于貉。【箋】往搏貉，以自爲裘也。【周禮·冬官考工記】貉踰汶則死。【淮南子·修務訓】貛貉爲曲穴。　又蟲名。【爾雅·釋蟲】國貉蟲蠁。【註】今呼蛹蟲。　\n\r\n又【廣韻】下各切，音涸。義同。　\n\r\n又【唐韻】【集韻】【韻會】𠀤莫白切，音陌。【說文】北方豸種。【五經文字】貉，經典相承作蠻貊。【周禮·夏官·職方氏】四夷八蠻七閩九貉。\n\r\n又【秋官·貉隷註】征東北夷所獲，選以爲役員。【公羊傳·宣十五年】寡乎什一，大貉小貉也。【孟子】子之道，貉道也。【註】貉，在荒服者也。貉之稅二十而取一。　\n\r\n又【爾雅·釋詁】貉，縮綸也。【註】綸，繩也。謂牽縛縮貉之。　\n\r\n又【集韻】末各切，音莫。【爾雅·釋詁】靜也。　\n\r\n又【集韻】【正韻】𠀤莫駕切。同禡。【周禮·春官·肆師】凡四時之田獵，祭表貉則爲位。【註】貉，師祭也。【爾雅·釋天】是禷是禡。【疏】禡，《周禮》作貉。貉又爲貊字，古今之異也。\n\r\n考證：〔【周禮·夏官·職方氏】四夷八蠻七閩八貉。〕　謹照原文八貉改九貉。"}