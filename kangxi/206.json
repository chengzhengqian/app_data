{"拼音": "xū,yú", "部首": "二", "笔画数": "3", "Unicode": "4E8E", "page": "86", "volume": "【子集上】【二字部】", "notes": "\n\n【唐韻】羽俱切【集韻】【韻會】【正韻】雲俱切，𠀤音迂。【爾雅·釋詁】于，曰也。　又往也。【書·大誥】民獻有十夫，予翼以于。【詩·小雅】王于出征。　\n\n又【儀禮·士冠禮】宜之于假。【註】于，猶爲也。宜之見爲大矣。\n\n又【聘禮】賄在聘于賄。【註】于讀曰爲。言當視賓之禮，而爲之財也。\n\n又【司馬相如·長門賦敘】因于解悲愁之辭。　又未定之辭。【公羊傳·僖二十八年】歸于者何。歸于者，罪未定也。　又行貌。【韓愈·上宰相書】于于焉而來矣。　又于于，自足貌。【莊子·應帝王】其臥徐徐，其覺于于。　又鐘兩口之閒曰于。【周禮·冬官考工記】鳧氏爲鐘，兩欒謂之銑，銑閒謂之于。　\n\n又【前漢·元后傳】衣絳緣諸于。【註】大掖衣也。　\n\n又【唐書·元德秀傳】明皇命三百里內刺史縣令，以聲樂集，德秀惟樂工十人，聮袂歌于蔿于。　又草名。【爾雅·釋草】茜，蔓于。【註】生水中。一名軒于。【司馬相如·子虛賦】菴閭軒于。　又木名。【爾雅·釋木】棧木，于木。【註】僵木也。江東呼木觡。　又淳于，縣名。今密州安丘縣，古淳于國。　又姓。周武王第二子邘叔之後，以國爲氏，後因去邑爲于。又淳于，宣于，鮮于，多于，𨷖于，皆複姓。又三氏姓。勿忸于，阿伏于，見【魏書·官氏志】。　又助語辭。【詩·召南】于沼于沚。【朱傳】于，於也。【周易】【毛詩】於皆作于。于於古通用。　\n\n又【集韻】邕俱切，音紆。廣大貌。【禮·檀弓】邾婁考公之喪，徐君使容居來弔含。有司曰：諸侯之來辱敝邑者，易則易，于則于，易于雜者，未之有也。\n\n又【文王世子】仲尼曰：周公抗世子法于伯禽，所以善成王也。聞之曰：爲人臣者，殺其身有益於君，則爲之，况于其身以善其君乎。俱與迂通。　\n\n又【正韻】休居切，與吁通。歎辭。【詩·周南】于嗟麟兮。\n\n考證：〔【禮·聘禮】賄在聘于賄〕　謹按本書之例禮記謂之禮，此出儀禮不當稱禮，謹省上禮字。〔【周禮·冬官考工記】鳧氏爲鐘，兩欒謂之銑，兩銑謂之于。〕　謹照原文兩銑改銑閒。〔【爾雅·釋木】棧木，于木。【註】僵木也。江東呼木船。〕　謹照原注木船改木觡。　〔【文王世子】周公抗世子法于伯禽，所以善成王也。仲尼聞之曰，爲人臣者，殺其身有益于君，則爲之，况于其身以善其君乎。俱與迂通。〕　謹按周公至其君乎皆仲尼之言，此誤於聞之上增仲尼二字，謹照原文周公上增仲尼曰三字，聞之上省仲尼二字。法于益于兩于字照原文改於字。"}