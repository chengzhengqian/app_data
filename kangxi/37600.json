{"拼音": "gōng", "部首": "身", "笔画数": "10", "Unicode": "8EAC", "page": "1237", "volume": "【酉集中】【身字部】", "notes": "\r\n\r\n【唐韻】居崇切【集韻】【韻會】居雄切，𠀤音弓。【說文】躳或从弓，身也。【五經文字】躬，俗躳字。今經典通用。【易·蒙卦】見金夫不有躬。\n\r\n又【艮卦】艮其身，止諸躬也。【疏】躬，猶身也。【書·太甲】惟尹躬克，左右厥辟。【詩·邶風】我躬不閱。　\n\r\n又【周禮·春官·大宗伯】伯執躬圭。【註】以人形爲瑑飾。　又姓。【廣韻】出《何氏姓苑》。　\n\r\n又【韻補】叶姑弘切【易·震卦】不于其躬，于其鄰。【班固·東都賦】登靈臺考休徵，俯仰乎乾坤，參象乎聖躬。　又叶俱王切。【𨻰琳·大荒賦】延年其可留兮，何勤遠以苦躬。紛吾情之駘蕩兮，嗟吾願有弗遑。\n\r\n考證：〔【班固·東都賦】登靈臺乎考休徵。〕　謹照原文臺下省乎字。"}