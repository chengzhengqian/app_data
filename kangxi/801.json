{"拼音": "guī,kuǐ", "部首": "人", "笔画数": "11", "Unicode": "5080", "page": "112", "volume": "【子集中】【人字部】", "notes": "\n\n【唐韻】公回切【集韻】【韻會】【正韻】姑回切，𠀤音瑰。【廣韻】大貌。【荀子·性惡篇】傀然獨立天地之閒，而不畏。　又怪異。【周禮·春官·大司樂】凡日月食，四鎮五嶽崩，大傀異烖去樂。\n\n又【集韻】【韻會】【正韻】𠀤古委切，音𡧭。義同。　\n\n又【廣韻】口猥切【集韻】【正韻】苦猥切，𠀤魁上聲。今爲木偶戲曰傀儡。【通鑑】段綸徵巧匠，楊思齊造傀儡。太宗怒曰：求巧匠以供國事，今先造戲具，豈百工相戒，毋作淫巧之意。乃削綸階。　\n\n又【集韻】呼乖切，音虺。【莊子·列禦𡨥】達生之情者傀。◎按傀，《說文》《唐韻》𠀤公回切，音瑰。《玉篇》古回切，《正韻》姑回切，皆隸灰韻見母之字也。《字彙》姑回切，音規，不知回隸灰韻，規隸支韻，此《字彙》顧母而失子誤也。至《正字通》則用枯回切，音魁，不知魁本見母，枯魁屬溪母，此子母俱失者也，不可不辨。\n\n考證：〔【廣韻】天貌。〕　謹照原文天貌改大貌。"}