{"拼音": "méi", "部首": "木", "笔画数": "13", "Unicode": "6963", "page": "540", "volume": "【辰集中】【木字部】", "notes": "\n\n【唐韻】武悲切【集韻】【韻會】旻悲切【正韻】謨杯切，𠀤音眉。本作楣。省作楣。【說文】秦名屋𣝼聯也，齊謂之檐，楚謂之梠。徐引《爾雅·釋宮》楣謂之梁，謂門上橫樑也。眉猶際也。【釋名】楣，眉也。近前各兩，若面之有眉。【儀禮·鄕射禮】序則物當棟，堂則物當楣。【註】五架之屋，正中曰棟，次曰楣。【鄕飮酒禮】賔升主人阼階上，當楣北面再拜。【註】楣，前梁也。楣字从睂作。\n\n考證：〔【鄕飮酒禮】賓升，主人阼階上，立當楣，北面再拜。〕　謹照原文去立字。"}