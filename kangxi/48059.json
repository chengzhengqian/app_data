{"拼音": "dú", "部首": "黑", "笔画数": "27", "Unicode": "9EF7", "page": "1522", "volume": "【亥集下】【黑字部】", "notes": "\r\n\r\n【唐韻】【集韻】徒谷切【韻會】【正韻】杜谷切，𠀤音獨。【說文】握持垢也。【玉篇】數也，垢也，蒙也。【正韻】濁也，慁也。【書·說命】黷于祭祀，時謂弗欽。【前漢·枚臯傳】媟黷貴幸。【師古曰】黷。污濁也。　\n\r\n又【賈逵國語註】黷，媟也。【廣雅】狎也。　\n\r\n又【玉篇】黑也。【正字通】黝貌。【左思·吳都賦】林木爲之潤黷。"}