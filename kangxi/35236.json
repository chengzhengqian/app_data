{"拼音": "dié,xiè", "部首": "言", "笔画数": "16", "Unicode": "8ADC", "page": "1169", "volume": "【酉集上】【言字部】", "notes": "\r\n\r\n【唐韻】徒叶切【集韻】【韻會】達協切，𠀤音牒。【說文】軍中反閒也。【玉篇】伺也。【左傳·桓十二年】楚師分涉於彭，羅人使伯嘉諜之。【註】諜，伺也。【疏】謂詐爲敵國之人，入其軍中，伺𠋫閒隙，以反報其主，兵書謂之反閒。\n\r\n又【宣八年】晉人獲秦諜。【註】諜，往來閒諜者，今謂之細作。\n\r\n又【哀元年】使女艾諜澆。【註】𠋫也。【周禮·夏官】環人巡邦國搏諜賊。【吳志·孫皓傳】宜遣閒諜，以觀其勢。　\n\r\n又【字林】通作牒。【廣韻】譜諜也。【史記·三代世表】余讀諜記，黃帝以來皆有年數，稽其歷譜諜終始五德之傳，古文咸不同，乖異。【後漢·張衡傳】子長諜之，爛然有第。【註】諜，譜第也。與牒通。【文心雕龍】百官詢事，則有關刺解諜。諜者葉也，短𥳑編諜，如葉在枝。諜亦書作牒。　又通作喋。【史記·張釋之傳】豈斆此嗇夫，諜諜利口捷給哉。【索隱曰】漢書作喋喋，多言也。　\n\r\n又【集韻】託協切，音帖。【說文】義同。【類篇】安也。　\n\r\n又【集韻】悉協切，音燮。【類篇】言相次也。　【增韻】或作𧨯，譌作〈言𡵬〉。【字彙補】又省作𧩜，𠀤非。\n\r\n考證：〔【左傳·桓十二年】楚師伐絞涉彭，羅人使伯嘉諜之。〕　謹照原文伐絞涉彭改分涉於彭。"}