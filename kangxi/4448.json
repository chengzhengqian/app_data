{"拼音": "huí", "部首": "囗", "笔画数": "6", "Unicode": "56DE", "page": "216", "volume": "【丑集上】【囗字部】", "notes": "\n\n【唐韻】戸恢切【集韻】【韻會】【正韻】胡隈切，𠀤音洄。【說文】从囗，中象回轉之形。【徐鍇曰】渾天之氣，天地相承。天周地外，隂陽五行，回轉其中也。　\n\n又【說文】邪也，曲也。【詩·小雅】淑人君子，其德不回。【禮·禮器】禮飾回，增美質，措則正，施則行。　\n\n又【正韻】返也。【後漢·蔡邕傳】回途要至，俯仰取容。　\n\n又【廣韻】違也。【詩·大雅】求福不回。【又】徐方不回。【註】回猶違也，言不違命也。　\n\n又【詩·大雅】昭回于天。【註】昭，明。回，旋也。　又屈也。【後漢·盧植傳】可加赦恕申宥回枉。【又】抗議不回。　又徘回。【說文】徘徊本作裵回。寬衣也，取其裵回之狀。【張衡·思𤣥賦】馬倚輈而徘回。【註】言踟躊不進也。　又低回，紆衍貌。【史記·孔子世家贊】適魯，觀仲尼車服禮器，余低回留之，不能去。【前漢·揚雄傳】大道低回。　又姓。【韻會】古賢者方回之後。【正字通】明宣德中御史回續。　又地名。【後漢·郡國志】右扶風有回城，名曰回中。　又通作迴。【荀子·儒效篇】圖迴天下於掌上。　又通作廻。【史記·鄒陽傳】墨子廻車。　\n\n又【正字通】回回，國名。西域大食國種也。明丘濬曰：國在玉門關外萬里，𨻰隋閒入中國。金元以後，蔓延滋甚，所至輒相親守，其所謂敎門者尤篤，今在在有之。　\n\n又【集韻】【韻會】𠀤戸賄切，音悔。繞也。【左傳·襄十八年】右回梅山。徐邈讀上聲。　\n\n又【集韻】【韻會】𠀤胡對切，音繢。【前漢·趙充國傳】回遠千里。【註】回謂路迂回也，音胡悔反。　又畏避也。【前漢·王溫舒傳】卽有避回。【註】謂不盡意，捕擊盜賊。\n\n又【蓋寬饒傳】刺舉無所回避。【註】回𠀤讀若諱。　俗作囬。"}