{"拼音": "léi,lèi", "部首": "雨", "笔画数": "13", "Unicode": "96F7", "page": "1372", "volume": "【戌集中】【雨字部】", "notes": "\r\n\r\n〔古文〕𤴐𩂩𩇓𤳳䨓𩄣靁㗊𤴑【唐韻】魯回切【集韻】【韻會】【正韻】盧回切，𠀤音罍。【說文】本作靁。隂陽薄動靁雨生物者也。从雨畾聲。象回轉形。【易·說卦】震爲雷。【禮·月令】仲春，雷乃發聲。　\n\r\n又【禮·曲禮】毋雷同。【註】雷之發聲，物無不同時應者。人之言當各由已，不當然也。　\n\r\n又【司馬相如·大人賦】左𤣥冥而右黔雷。【註】黔雷，黔嬴也。天上造化神名。　\n\r\n又【周禮·地官·鼓人】以雷鼓鼓神祀。【註】雷鼓，八面鼓也。　\n\r\n又【韻會】雷門，會稽城門，有大鼓，聲聞百里。【前漢·王尊傳】毋持布鼓過雷門。　\n\r\n又【南部新書】胡琴，大曰大忽雷，小曰小忽雷。　又山名。【書·禹貢】壷口雷首。【疏】雷首，在河東蒲坂縣南。　又澤名。【書·禹貢】雷夏旣澤。【傳】雷夏，澤名。　又漢侯國名。在東海。見【史記·建元以來王子侯者年表】。　又外國名。【前漢·西域傳】無雷國王冶盧城。　又州名。【韻會】在廣西，其山爲雷所震，水流爲江。唐置雷州。　又姓也。【前漢·淮南王安傳】郞中雷被。　又音纍。【楚辭·九歌】駕龍輈兮乗雷，載雲旗兮委蛇。【晉語】靑陽。方雷氏之甥也。【註】方雷，西陵氏之姓。黃帝娶於西陵氏之子，曰纍祖，實生靑陽。雷纍同。○按晉語註，雷有纍音，非止叶音也。　\n\r\n又【集韻】魯水切，音壘。推石下也。　\n\r\n又【集韻】盧對切，音類。本作礧。或作壘礌檑。【埤蒼】推石自高而下也。【周禮·秋官·職金註】槍雷，椎椁之屬。【釋文】劉音誄。沈云：當爲礌，郞對反。【前漢·鼂錯傳·具藺石註】如淳曰：藺石，城上雷石。師古曰：雷，來內反。　\n\r\n又【正字通】擊鼓曰雷。【古樂府】官家出遊雷大鼓。\n\r\n考證：〔又姓。【前漢·淮南衡山王傳】郞中雷被。〕　謹按漢書淮南衡山濟北王傳合爲一卷，郑此引係淮南王傳中語，應省衡山字。改又姓也前漢淮南王安傳。"}