{"拼音": "tūn", "部首": "火", "笔画数": "12", "Unicode": "711E", "page": "673", "volume": "【巳集中】【火字部】", "notes": "\n\n【集韻】徒渾切，音屯。【說文】作𤑴。隷作焞。【玉篇】焞焞。無光耀也。　\n\n又【集韻】灼龜火也。　\n\n又【集韻】【韻會】【正韻】𠀤他昆切，音暾。【左傳·僖五年】鶉之賁賁，天策焞焞，火中成軍，虢公其奔。【註】天策傅說星，時近日星微，焞焞無光燿也。　\n\n又【集韻】一曰灼龜炬。　\n\n又【廣韻】常倫切【集韻】【韻會】【正韻】殊倫切，𠀤音純。【廣韻】明也。【韻會】火色也。　\n\n又【集韻】【正韻】通回切【韻會】吐雷切，𠀤音推。【玉篇】焞焞，盛貌。【詩·小雅】戎車嘽嘽，嘽嘽焞焞，如霆如雷。【傳】焞焞，盛也。【釋文】焞，本又作啍。【前漢·韋玄成傳】引《詩》又作推。　\n\n又【集韻】祖管切【韻會】作管切，𠀤音纂。【集韻】灼龜也。或作焌。　\n\n又【集韻】徂悶切，音鐏。然火以灼龜。或作焌。　\n\n又【集韻】【類篇】𠀤祖寸切，音捘。【儀禮·士喪禮】楚焞置于燋，在龜東。【註】楚荆也，荆焞所以鑽灼龜者。【疏】荆是草名。古法鑽龜用，荆謂之荆焞也。◎按廣韻十八諄焞字註云：又他昆切。而二十三䰟內止收燉字，無焞字，疑焞爲燉之重文。又周禮菙氏註引楚焞，疏與釋文皆作燉，是焞，燉古通用也。互詳燉字註。六書溯原作焞。\n\n考證：〔【左傳·僖五年】鶉之賁賁，天策焞焞，【註】天策傳說星。〕　謹照原文傳說改傅說。"}