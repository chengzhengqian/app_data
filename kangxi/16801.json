{"拼音": "fǎ", "部首": "水", "笔画数": "8", "Unicode": "6CD5", "page": "616", "volume": "【巳集上】【水字部】", "notes": "\n\n〔古文〕佱灋𣳴【唐韻】方乏切【集韻】【韻會】弗乏切，𠀤翻入聲。【爾雅·釋詁】法，常也。【釋名】法，偪也。偪而使有所限也。【禮·月令】乃命太史守典奉法。【註】法，八法也。　又制度也。【禮·曲禮】謹修其法而審行之。　又禮法也。【孝經·卿大夫章】非先王之法服不敢服。　又𠛬法也。【書·呂𠛬】惟作五虐之𠛬曰法。　又象也。【文心雕龍·書記篇】申憲述兵，則有律令法制。法者，象也。兵謀無方，而奇正有象，故曰法。　又效法也。【易·繫辭】崇效天，𤰞法地。　又執法，星名。【史記·天官書註】端門次東第一星爲左執法，廷尉之象。端門西第一星爲右執法，御史大夫之象。　又姓。【後漢·法雄傳】齊襄王法章之後。　\n\n又【韻補】叶敷弗切，音拂。【揚子·太𤣥經】陽氣高縣厥法，物仰其墨，莫不被則。　又叶芳未切，音廢。【歐陽修銘】奕奕明堂，萬邦從祀，豈無臣工，爲予執法。"}