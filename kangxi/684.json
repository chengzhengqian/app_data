{"拼音": "dǎo,dào", "部首": "人", "笔画数": "10", "Unicode": "5012", "page": "107", "volume": "【子集中】【人字部】", "notes": "\n\n【廣韻】【正韻】都皓切【集韻】【韻會】覩老切，𠀤刀上聲。什也。　又絕倒，極笑也。【晉書·衞玠傳】王澄有高名，每聞玠言，輒歎息絕倒。　又傾倒。【杜甫詩】志士懷感傷，心胷已傾倒。　又潦倒。【北魏書·崔瞻傳】魏天保以後重吏事，謂容止蘊藉者爲潦倒。瞻終不改。　\n\n又【揚子·方言】大袴謂之倒頓。【註】今雹袴也。　\n\n又【集韻】【韻會】刀號切【正韻】都導切，𠀤音到。【詩·齊風】顚之倒之，自公召之。【禮·喪大記】小斂之衣，祭服不倒。【註】死者所用衣，多不盡著，有倒者，惟祭服尊其領，不倒也。【韓非子·難言篇】至言忤于耳而倒于心，非賢聖莫能聽。　又叶董五切，音覩。【季尤平樂觀賦】或以馳騁，覆車顚倒。烏獲扛鼎，千鈞若羽。　又叶都故切，音妒。【焦氏·易林】衣裳顚倒，爲王來呼。呼去聲。"}