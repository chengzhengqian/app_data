{"拼音": "chěn,dān,tán", "部首": "目", "笔画数": "9", "Unicode": "7708", "page": "802", "volume": "【午集中】【目字部】", "notes": "\r\n\r\n【唐韻】丁含切【集韻】【韻會】【正韻】都含切，𠀤音酖。【說文】視近而志遠。【易·頤卦】虎視眈眈。【釋文】虎下視貌。　又樂也。【書·無逸】惟眈樂之從。【傳】過樂之謂眈。【中庸】和樂且眈。【詩·小雅】作湛。【爾雅·釋詁】作妉。【說文】作媅，音義𠀤同。　\n\r\n又【廣韻】【集韻】𠀤都感切，酖上聲。亦虎視也。　\n\r\n又【廣韻】徒含切【集韻】徒南切，𠀤音潭。義同。　\n\r\n又【集韻】徒感切，潭上聲。徐視也。與𧡪同。　\n\r\n又【集韻】丑甚切，音踸。出頭視也。通作闖。　又叶持林切，音沈。【詩·衞風】于嗟女兮，無與士眈。叶上葚。葚，平聲。【張翰·雜詩】靑條若總翠，黃葉如散金。嘉卉亮有觀，顧此難久眈。　【正字通】眈與耽別。耳𠂹之耽从耳，眈樂之眈从目。易，書，詩本作眈，譌作耽。正韻：耽，一作眈，非。俗作躭，尤非。"}