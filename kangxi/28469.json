{"拼音": "liáo,liú", "部首": "耳", "笔画数": "11", "Unicode": "804A", "page": "967", "volume": "【未集中】【耳字部】", "notes": "\r\n\r\n【唐韻】洛蕭切【集韻】【韻會】憐蕭切【正韻】連條切，𠀤音膫。【說文】耳鳴也。　\n\r\n又【韻會】語助。【詩·唐風】椒聊之實。【傳】椒聊，椒也。【疏】聊，語助也。　\n\r\n又【博雅】聊，苟且也。【詩·衞風】孌彼諸姬，聊與之謀。【傳】聊，願也。【箋】聊，且略之辭。【晉書·阮籍傳】聊復爾耳。　又賴也。【前漢·張耳陳餘傳】使天下父子不相聊。【揚子·方言】此其計畫，無所聊賴。　\n\r\n又【左思·吳都賦】相與聊浪乎昧莫之坰。【註】聊浪，放曠貌。　又地名。【左傳·昭二十年】聊攝以東。【註】聊攝，齊西界也，平原聊城縣東北有攝城。【史記·韓王信盧綰傳】破豨將張春於聊城。　又姓。【風俗通】聊倉。爲漢侍中。　\n\r\n又【集韻】力求切，音騮。木名。引爾雅朻者聊。◎按爾雅釋木音義，聊音寮，無騮音，未審集韻何據。　\n\r\n又【楚辭·九歎】耳聊啾而戃慌。【註】聊啾，耳鳴。聊音留。　又阿蘭聊，西域國名。【後漢·西域傳】奄蔡國改名阿蘭聊國。　又與騮同。【前漢·地理志】華聊，綠耳之乗。　\n\r\n又【集韻】力弔切，音嫽。木名。　【說文】本作𦕼。【類篇】或作𦗖，亦作𦕵。"}