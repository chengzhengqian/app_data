{"拼音": "qì,qiē,qiè", "部首": "刀", "笔画数": "4", "Unicode": "5207", "page": "136", "volume": "【子集下】【刀字部】", "notes": "\n\n【唐韻】【集韻】【韻會】【正韻】𠀤千結切，音竊。【說文】刌也。从刀，七聲。【廣韻】割也，刻也。【爾雅·釋器】骨謂之切。【註】治骨器。【禮·內則】聶而切之爲膾。又迫也，急也。【禮·禮器疏】祭祀之事，必以積漸敬愼，不敢偪切也。又愨實也。【後漢·馮衍傳】明君不惡切愨之言。\n\n又【揚雄·長楊賦】請略舉凡，而客自覽其切。【註】師古曰：切，要也。\n\n又【史記·扁鵲傳】不待切脈。【註】切，按也。\n\n又【韻會】譏切也，剴切也。\n\n又【韻會】反切。一音展轉相呼謂之反，亦作翻，以子呼母，以母呼子也。切謂一韻之字相摩以成聲謂之切。\n\n又【前漢·外戚傳】切皆銅沓，冒黃金塗。【註】師古曰：切，門限也。音千結反。\n\n又【唐韻】【集韻】【韻會】【正韻】𠀤七計切，音砌。衆也。又一切，大凡也。【前漢·平帝紀】一切滿秩如眞。【註】師古曰：一切者，權時之事，如以刀切物，苟取整齊，不顧長短縱橫，故言一切。\n\n又【韻補】砌或作切。【張衡·西京賦】設切厓隒。李善註：古字通。又叶音刺，與刺通。【儀禮註】采時世之詩爲樂歌，所以通情相風切也。"}