{"拼音": "guī,jūn,qiū", "部首": "龜", "笔画数": "17", "Unicode": "9F9C", "page": "1537", "volume": "【亥集下】【龜字部】", "notes": "\r\n\r\n〔古文〕𠃾𠁴𤕣【唐韻】居追切【集韻】居逵切【韻會】居爲切，𠀤音騩。甲蟲之長。【說文】龜，外骨內肉者也。【玉篇】文也，進也。外骨內肉，天性無雄，以虵爲雄也。【爾雅·釋魚】十龜：一神龜，二靈龜，三攝龜，四寶龜，五文龜，六筮龜，七山龜，八澤龜，九水龜，十火龜。　\n\r\n又【爾雅·釋魚】龜三足，賁。【疏】龜之三足者名賁也。　\n\r\n又【廣雅】龜貝，貨也。【前漢·食貨志】天用莫如龍，地用莫如馬，人用莫如龜。　又星名。【石氏星經】天龜六星，在尾南漢中。　又地名。【春秋·桓十二年】公會宋公于龜。【杜註】宋地。　又山各。【詩·魯頌】奄有龜蒙。【毛傳】龜，山也。左傳，龜隂之田在山北。山今在山東兗州府泗水縣。　又背梁。【左傳·宣十二年】射麋麗龜。【杜註】麗，著也。龜背之隆高當心者。　又官名。【周禮·春官·龜人】掌六龜之屬。　又龜目，酒尊也。【禮·明堂位】周以黃目，蓋以龜目飾尊，今龜目黃。　\n\r\n又【廣韻】居求切，音鳩。龜兹，西域國名。【前漢·西域傳】龜兹，音鳩慈。　\n\r\n又【集韻】【韻會】袪尤切【正韻】驅尤切，𠀤音丘。龜兹，漢縣名。【前漢·地理志】上郡龜兹屬國都尉治。【註】應劭曰：音丘兹。師古曰：龜兹國人來降，處之於此，故名。○按龜兹之龜，有鳩、丘二音。　\n\r\n又【張衡·西京賦】摭紫貝，搏耆龜。搤水豹，馽潛牛。○按此則龜亦叶尤韻，不獨龜兹有丘、鳩二音也。　\n\r\n又【集韻】【韻會】𠀤俱倫切，音麋。【莊子·逍遙遊】宋人有善爲不龜手之藥者，世世以洴澼絖爲事。【註】不龜，謂凍不皺瘃也。【釋文】舉倫反。　又叶於居切【易·損卦】或益之十朋之龜，弗克違。【王褒·僮約】結網捕魚，繳鴈彈鳧。登山射鹿，入水擉龜。\n\r\n【正字通】龜本字。\n\r\n考證：〔【爾雅·釋蟲】十龜。一神龜，二靈龜。〕　謹照原書釋蟲改釋魚。〔【爾雅·釋蟲】龜三足，賁。〕　謹照原書釋蟲改釋魚。"}