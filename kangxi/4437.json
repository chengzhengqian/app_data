{"拼音": "qiú", "部首": "囗", "笔画数": "5", "Unicode": "56DA", "page": "216", "volume": "【丑集上】【囗字部】", "notes": "\n\n【唐韻】似由切【集韻】【韻會】徐由切，𠀤音遒。【說文】繫也。从人，在囗中。【爾雅·釋言】拘也。【風俗通】遒也。辭窮情得，以罪誅遒也。【周禮·秋官·掌囚註】囚，拘也。主拘繫當𠛬殺者。\n\n又【掌囚】掌守盜賊。凡囚者，上罪梏拲而桎，中罪桎梏，下罪梏。【註】拲者，兩手共一木也。中罪不拲，手足各一木。下罪又去桎。　又罪人也。【禮·月令】挺重囚，益其食。【註】挺，拔出之意。重囚禁繫嚴密，故特加寬，益其食也。　又獄辭亦曰囚。【書·康誥】丕蔽要囚。【註】要囚，獄詞之要者。蔽，斷也，爲囚求生道也。　\n\n又【詩·魯頌】在泮獻囚。【註】囚，所鹵䉟者。　又叶似魚切，音徐。【王逸·九思】白龍兮見射，靈龜兮執拘。仲尼兮困阨，鄒衍兮幽囚。"}