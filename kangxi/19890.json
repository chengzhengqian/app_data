{"拼音": "shòu", "部首": "犬", "笔画数": "9", "Unicode": "72E9", "page": "711", "volume": "【巳集下】【犬字部】", "notes": "\n\n【唐韻】書救切【集韻】【韻會】【正韻】舒救切，𠀤音獸。【說文】犬田也。从犬，守聲。【爾雅·釋天】冬獵爲狩。【左傳·隱九年】冬狩。【註】狩，圍守也。冬物畢成，獲則取之，無所擇也。【白虎通義】冬謂之狩何，守地而取之也。　\n\n又【爾雅·釋天】火田爲狩。【註】放火燒草獵亦爲狩。　又或作守。【孟子】天子適諸侯曰巡狩。巡狩者，巡所守也。【禮·王制】天子五年一巡守。【註】狩或作守。　\n\n又【集韻】【韻會】【正韻】𠀤始九切，音手。【集韻】冬獵。【詩·鄭風】叔于狩，巷無飮酒。\n\n又【小雅】田車旣好，四牡孔阜。東有甫草，駕言行狩。　又叶書几切，音始。【易林】尅身潔己，逢禹巡狩。錫我𤣥圭，拜受福祉。　又叶賞呂切，音暑。【易林】駕龍巡狩，王得安所。"}