{"拼音": "guàn,huān,quán", "部首": "鳥", "笔画数": "28", "Unicode": "9E1B", "page": "1504", "volume": "【亥集中】【鳥字部】", "notes": "\r\n\r\n【廣韻】【集韻】【韻會】𠀤古玩切，音貫。水鳥。好水，將雨則鳴。【禽經】鸛仰鳴則晴，俯鳴則隂。又鸛生三子，一爲鶴，巽極成震，隂變爲陽，震爲鶴，巽爲鸛。【本草陶弘景註】頭無丹，項無烏帶，身似鶴，不善唳，但以喙相擊而鳴。鸛有二種，似鵠而巢樹者爲白鸛，黑色曲頸者爲烏鸛。陸璣曰：鸛雀似鴻而大。一名負釜，一名黑尻，一名背竈，一名早裙。泥巢，其旁爲池，含水滿之，取魚置其中，以食其雛。【詩·豳風】鸛鳴于垤。又一作冠。【後漢·楊震傳】有冠雀銜三鱣魚置講堂前。【註】冠音貫，卽鸛雀也。\n\r\n又【唐韻】【集韻】𠀤呼官切，音歡。【爾雅·釋鳥】鸛鷒，鶝鶔。【註】鸛，音歡。\n\r\n又【集韻】古丸切，音官。水鳥也。\n\r\n又【集韻】胡官切，音桓。義同。\n\r\n又【集韻】【類篇】𠀤逵員切。同𪈻。鸜鵒，亦作鸛鵒。【左傳·昭二十五年】鸜鵒來巢。【公羊傳】作鸛，音權。【韻會小補】鸜本作𪈻。𪈻鵒也。"}