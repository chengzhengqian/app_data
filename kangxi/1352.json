{"拼音": "gōng,gòng,gǒng", "部首": "八", "笔画数": "6", "Unicode": "5171", "page": "127", "volume": "【子集下】【八字部】", "notes": "\n\n〔古文〕𦱹【唐韻】【集韻】【韻會】【正韻】𠀤渠用切，蛩去聲。【說文】同也。从廿卄。【徐曰】廿音入，二十共也，會意。【玉篇】同也，衆也。【廣韻】皆也。【增韻】合也，公也。【禮·王制】爵人于朝，與士共之。【史記·張釋之傳】法者，所與天下共也。\n\n又【唐韻】九容切【集韻】【韻會】居容切，𠀤音恭。【前漢·王褒傳】共惟秋法，五始之要。【註】服虔曰：共，敬也。師古曰：共，讀曰恭。又姓。【氏族略】以國爲氏。又地名。【詩·大雅】侵阮徂共。【韻會】阮國之地，在河內共城。\n\n又【集韻】古勇切【正韻】居竦切，𠀤恭上聲。【前漢·百官公卿表】垂作共工，利器用。【註】應劭曰：垂，臣名也。爲共工，理百工之事。共讀曰龔。又向也。【論語】居其所而衆星共之。又姓。【前漢·匈奴傳】太守共友。【註】師古曰：共友，太守姓名也。共讀曰龔。\n\n又【集韻】【正韻】𠀤居用切，恭去聲。【左傳·僖四年】敢不共給。【前漢·成帝紀】無共張繇役之勞。【註】師古曰：共音居用反，謂共具張設。\n\n又【律歷志】共養三德爲善。◎按，共給，共養，有平、去二音，音別義同，故《正韻》東、送二韻共供兩存之。\n\n又【正韻】忌遇切，音具。【周禮·天官·內饔】掌共羞修𠛬膴胖骨鱐，以待共膳。【註】掌共，共當爲具。\n\n又【集韻】胡公切，音洪。共池，地名。【字彙】本作卄，象兩手合持之形。今作共。\n考證：〔【禮·王制】爵人于朝，與衆共之。〕　謹照原文衆改士。"}