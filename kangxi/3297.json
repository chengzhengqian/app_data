{"拼音": "hōu,hǒu,xū,xǔ", "部首": "口", "笔画数": "8", "Unicode": "5474", "page": "182", "volume": "【丑集上】【口字部】", "notes": "\n\n【集韻】匈于切，音訏。【玉篇】噓吹之也。【集韻】與嘔同。【老子·道德經】或呴或吹。【前漢·王褒傳】呴噓呼吸如喬松。【註】呴噓，皆開口出氣也。　\n\n又【前漢·東方朔傳】愉愉呴呴。【註】呴呴，言語順也。　\n\n又【戰國策】呴籍叱咄，則徒隷之人至矣。【註】呴，呵也。當从足。　\n\n又【集韻】呼侯切，音齁。喉中聲。　又俱侯切，音鉤。【史記·匈奴傳】立右賢王呴犂胡爲單于。　\n\n又【廣韻】呼后切【集韻】【正韻】許后切，𠀤音㸸。【廣韻】與吼同。或作吽。詳前吼字註。　\n\n又【郭璞·江賦】湓流雷呴而電激。【註】呴，嘷也。【釋文】呴，呼后反。　\n\n又【集韻】火羽切，音詡。與欨同。或作喣，吹也。　\n\n又【廣韻】香句切【集韻】吁句切，𠀤音昫。【廣韻】吐沫。【莊子·天運篇】魚相呴以濕。【音義】呴，况付反。又况于反。　\n\n又【集韻】氣以溫之也。或作欨休咻。　\n\n又【集韻】居𠋫切，音遘。與雊同。【史記·殷本紀】有飛雉登鼎耳而呴。　又叶市若切，音芍。【王逸·九思】雲濛濛兮雷儵爍，孤雛驚兮鳴呴呴。"}