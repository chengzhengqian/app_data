{"拼音": "bì", "部首": "女", "笔画数": "11", "Unicode": "5A62", "page": "265", "volume": "【丑集下】【女字部】", "notes": "\n\n【廣韻】便俾切【集韻】【韻會】部弭切，𠀤音庳。【說文】女之𤰞者。【禮·曲禮】自世婦以下皆稱曰婢子。　又夫人負罪而有所請，亦曰婢子。【左傳·僖十五年】𥠇姬曰：晉君朝以入，則婢子夕以死。\n\n又【二十二年】羸氏對太子圉曰：寡君使婢子侍執巾櫛。　又有罪而沒入于官曰官婢。【前漢·𠛬法志】太倉令淳于公罪當𠛬，小女緹縈上書，願沒入爲官婢，以贖父。　又小魚曰魚婢，見【爾雅·釋魚】。　又金鳳花，別名菊婢，見【草木譜】。　又婢曰上淸。【司馬光·考異】引柳珵上淸傳，竇參知敗，屬上淸，定爲宮婢。一曰上淸或婢本名。【正字通】當時通稱婢爲上淸。\n\n考證：〔【左傳·僖十五年】𥠇姬曰，晉侯朝以入。〕　謹照原文晉侯改晉君。"}