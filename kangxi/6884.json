{"拼音": "yòu", "部首": "宀", "笔画数": "9", "Unicode": "5BA5", "page": "285", "volume": "【寅集上】【宀字部】", "notes": "\n\n【唐韻】于救切【集韻】【韻會】尤救切【正韻】爰救切，𠀤音又。【說文】寬也。【徐鉉曰】寬之而已，未全放也。【易·解卦】君子以赦過宥罪。\n\n又【周禮·秋官】司刺掌三刺三宥之法，一宥曰不識，再宥曰過失，三宥曰遺忘。　\n\n又【書·大禹謨】宥過無大。【註】謂不識而誤犯，雖大必赦宥也。【君𨻰】狃于姦宄，敗常亂俗，三細不宥。【註】犯此三者，雖小罪不可宥也。　又宏深也。【詩·周頌】夙夜基命宥密。【註】言其夙夜積德，以承藉天命者，宏深而靜密也。　又助也。【左傳·僖二十五年】晉侯朝於王，王饗醴，命之宥。【註】又加之以幣帛，以助勸也。　又以樂勸食也，與侑同。【周禮·春官·大司樂】王大食三宥，皆令奏鐘鼓。　又姓。　又通作又。【禮·王制】王三又，然後制𠛬。"}