{"拼音": "cǐ", "部首": "水", "笔画数": "9", "Unicode": "6CDA", "page": "616", "volume": "【巳集上】【水字部】", "notes": "\n\n【唐韻】千禮切【集韻】【韻會】【正韻】此禮切，𠀤音玼。水淸也。　又鮮明貌。【詩·邶風】新臺有泚。　又汗出貌。【孟子】其顙有泚。　\n\n又【廣韻】【正韻】雌氏切【集韻】【韻會】淺氏切，𠀤音此。義同。　\n\n又【集韻】蔣氏切，音紫。水名。【山海經】長沙之山，泚水出焉。【水經】泚水，出泚陽東北大胡山。　\n\n又【山海經】石者之山，泚水出焉，西流注于河。東始之山，泚水出焉，東北注于海。○按水出泚陽大胡山者，《後漢書·光武紀》作沘水，沘陽。而水經作泚水，泚陽。互見四畫沘字註。\n考證：〔【說文】長沙之山，泚水出焉。〕　謹按此二句出山海經不出說文。謹據改山海經。"}