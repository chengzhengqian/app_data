{"拼音": "chén,dān,jiān,jìn,tán,zhàn", "部首": "水", "笔画数": "12", "Unicode": "6E5B", "page": "637", "volume": "【巳集上】【水字部】", "notes": "\n\n〔古文〕㴴【唐韻】宅減切【集韻】【韻會】【正韻】丈減切，𠀤音偡。【說文】沒也。一曰湛水，豫章浸。【周禮·夏官·職方氏】荆州，其浸潁湛。【水經注】湛水，出犨縣魚齒山西北。　又水名。【水經】湛水，出河南軹縣。　又露盛貌。【詩·小雅】湛湛露斯。　又重厚貌。【楚辭·九章】忠湛湛而願進兮。　又深貌。【楚辭·招魂】湛湛江水兮。　\n\n又【增韻】澄也，澹也。【謝混詩】水木湛淸華。　\n\n又【揚子·方言】湛，安也。　\n\n又【集韻】【韻會】【正韻】𠀤丈陷切，偡去聲。姓也。晉湛方生。　\n\n又【廣韻】丁含切【集韻】【韻會】都含切。𠀤與耽同。【說文】作媅，樂也。【詩·小雅】子孫其湛。【傳】湛樂之久也。　\n\n又【廣韻】直深切【集韻】【韻會】【正韻】持林切，𠀤音霃。與沈同。【史記·司馬相如傳】湛恩汪濊。　\n\n又【集韻】夷針切，音淫。與霪同。久雨也。【王充·論衡】變復之象，以久雨爲湛。　\n\n又【集韻】【正韻】𠀤子鴆切，音祲。與浸同。漬也。【字林】投物水中也。【禮·內則】湛諸美酒。　\n\n又【集韻】【韻會】【正韻】𠀤將廉切，音尖。亦漬也。與漸瀸同。　\n\n又【集韻】丑甚切，音踸。湛潭，水貌。　又以荏切，與𤂹同，水動也。　\n\n又【集韻】【正韻】𠀤直禁切，音鴆。沒也。　\n\n又【韻補】叶羊戎切，音容。【楚辭·九辯】乗精氣之摶摶兮，騖諸神之湛湛。驂白霓之習習兮，歷郡靈之豐豐。"}