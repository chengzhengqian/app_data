{"拼音": "rěn", "部首": "心", "笔画数": "7", "Unicode": "5FCD", "page": "376", "volume": "【卯集上】【心字部】", "notes": "\n\n【唐韻】而軫切【集韻】【韻會】【正韻】爾軫切，𠀤人上聲。【說文】能也。【徐曰】能音耐。从心刃。【長箋】如刀剌心，忍意也。【周武王·書銘】忍之須臾，乃全汝軀。　\n\n又【廣韻】强也，有所含忍。【左傳·昭元年】魯以相忍爲國。　又安于不仁曰忍。【詩·大雅】維彼忍心，是顧是復。【詩·小雅】君子秉心，維其忍之。　又忍忍，猶不忍也。【後漢·崔琦傳】情懷忍忍。　又姓。\n\n又【廣韻】【集韻】【韻會】𠀤而振切，音仞。堅柔也，本作肕。亦作忍。【周禮·地官·山虞註】柔忍，通作刃。【詩·小雅·荏染柔木註】柔刃之木荏苒然。【釋文】忍音刃。【禮·月令·納材葦註】此時柔刃，𠀤與韌靭忍同。"}