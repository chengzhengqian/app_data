{"拼音": "jù", "部首": "金", "笔画数": "12", "Unicode": "9245", "page": "1300", "volume": "【戌集上】【金字部】", "notes": "\r\n\r\n【唐韻】其呂切【集韻】【韻會】【正韻】臼許切，𠀤音巨。【說文】大剛也。从金巨聲。【商子·論兵篇】怨如鉅鐵。【史記·禮書】宛之鉅鐵。【註】徐廣曰：大剛曰鉅。正義曰鉅，剛鐵也。　又大也。同巨。【史記·禮書】宜鉅者鉅，宜小者小。　又天子曰鉅公。【前漢·郊祀志】吾欲見鉅公。【註】張晏曰：天子爲天下父，故曰鉅公。師古曰：鉅，大也。　\n\r\n又【正字通】尊者通稱。【李賀·高軒過詩】文章鉅公。　\n\r\n又【說文】弓名。【荀子·性惡篇】繁弱、鉅黍，古之良弓也。　又劒名。【荀子·性惡篇】干將、莫邪、鉅闕、辟閭，此皆古之良劒也。　\n\r\n又【正韻】呂矩，矯貌。【莊子·列禦𡨥】一命而呂鉅。　\n\r\n又【五音集韻】澤名。　又地名。【史記·殷本紀】盈鉅橋之粟。【註】服虔曰：鉅橋，倉名。許愼曰：鉅鹿水之大橋有漕粟也。\n\r\n又【項羽紀】章邯令王離涉閒圍鉅鹿。\n\r\n又【王子侯者年表】鉅合侯劉發。【註】鉅合，在平原。【前漢·武帝紀】上耕于鉅定。【註】服虔曰：地名。近東海。應劭曰：齊國縣也。\n\r\n又【地理志】山陽郡鉅壄縣，齊郡鉅定縣。　又人名。【前漢·古今人表】封鉅黃帝師。\n\r\n又【藝文志】將鉅子五篇。【註】六國時人。　又草名。【爾雅·釋草】蕎，邛鉅。【註】今藥草，大戟也。【本草】大戟，一名邛鉅，苗名澤漆。　\n\r\n又【韻會】鉤鉅。【潘岳·西征賦】弛靑鯤於網鉅。【註】鉅，鉤也。　又同詎。【戰國策】臣以爲王鉅速忘矣。【註】鉅，詎通。　又與遽同。【荀子·正論篇】是豈鉅知見侮之爲不辱哉。"}