{"拼音": "gāng,kēng", "部首": "阜", "笔画数": "6", "Unicode": "962C", "page": "1346", "volume": "【戌集中】【阜字部】", "notes": "\r\n\r\n【唐韻】客庚切【集韻】【韻會】【正韻】丘庚切，𠀤音砊。【說文】閬也。【玉篇】埳也，池也。【爾雅·釋詁】阬，阬虛也。【註】阬阬，謂阬壍也。【疏】阬阬者，坎陷之虛也。【史記·貨殖傳】馳阬谷。【廣韻】同坑。亦同硎。　\n\r\n又【增韻】陷也。【史記·秦始皇紀】秦王之邯鄲，諸嘗與王生趙，時母家有仇怨，皆阬之。　又長阬，地名。【前漢·趙充國傳】出鹽澤，過長阬。　又姓。【左傳·哀十四年】司馬牛卒於魯郭門之外，阬氏葬諸丘輿。【註】阬氏，魯人也。【釋文】阬，苦庚反。或音岡。　\n\r\n又【集韻】居郞切，音岡。地名。　\n\r\n又【莊子·天運篇】在谷滿谷，在阬滿阬。塗郤守神，以物爲量。【楚辭·九歌】高飛兮安翔，乗淸氣兮御隂陽。吾與君兮齊速，導帝之兮九阬。　\n\r\n又【揚雄·甘泉賦】𨻰衆車於東阬。【註】師古曰：阬，大阜也，讀與岡同。一曰東阬，東海也。　\n\r\n又【廣韻】苦浪切【集韻】口浪切，𠀤音抗。【廣韻】門也。【集韻】坑也。"}