{"拼音": "jī", "部首": "禾", "笔画数": "10", "Unicode": "79EF", "page": "1610", "volume": "【備考】【午集】【禾字部】", "notes": "\r\n\r\n【五音篇海】音枳。\n\r\n（積）【廣韻】子昔切【集韻】【韻會】【正韻】資息切，𠀤音跡。【說文】聚也。【增韻】累也。堆𤴁也。【易·大有】大車以載，積中不敗也。\n\r\n又【升卦】積小以高大。【詩·周頌】積之栗栗。【禮·月令】仲秋命有司，趣民多積聚。【前漢·食貨志】積貯者，天下之大命也。　\n\r\n又【儀禮·士冠禮】皮弁服素積。【鄭註】積猶辟也，以素爲裳，辟蹙其要中。　\n\r\n又【集韻】則歷切，音績。亦聚也。　\n\r\n又【廣韻】【集韻】【韻會】子智切【正韻】資四切，𠀤音恣。聚也，儲蓄也。【詩·大雅】乃積乃倉。【周禮·天官·小宰】掌其牢禮委積。【註】委積，謂牢米薪芻給賓客道用也。\n\r\n又【大司徒】令野修道委積。【註】少曰委，多曰積，皆所以給賓客。　又叶恣此切，音子。【詩·周頌】有實其積，萬億及秭。"}