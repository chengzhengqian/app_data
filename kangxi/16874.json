{"拼音": "xiè,yì", "部首": "水", "笔画数": "8", "Unicode": "6CC4", "page": "615", "volume": "【巳集上】【水字部】", "notes": "\n\n【唐韻】余制切【集韻】【韻會】【正韻】以制切，𠀤音曳。水名。【說文】水受九江博安洵波，北入氐。【水經】泄水，出博安縣，北過芍陂，西北入于淮。【註】博安縣，地理志之博鄕縣也。　又散也。【詩·大雅】俾民憂泄。【傳】泄，去也。【箋】猶出也，發也。　又泄泄，舒徐貌。【詩·邶風】泄泄其羽。【傳】飛而鼓其翼，泄泄然也。　又衆也。【詩·魏風】桑者泄泄兮。【傳】泄泄，多人之貌。　\n\n又【爾雅·釋訓】憲憲泄泄，制法則也。【李巡曰】皆黨惡爲制法則也。　\n\n又【詩·大雅】天之方蹶，無然泄泄。【孟子】泄泄猶沓沓也。【註】怠緩悅從之貌。　\n\n又【廣韻】【集韻】私列切【正韻】先結切，𠀤音薛。與渫同。除去也。詳渫字註。　又漏也。【管子·君臣下篇】古言墻有耳者，微謀外泄之謂也。　\n\n又【揚子·方言】歇也。楚揚謂之歇。　又發越也。【禮·月令】季春之月，陽氣發泄。　又雜也。【後漢·杜詩傳】頗泄用之。　又嫚也。與渫同。【荀子·榮辱篇】憍泄者，人之殃也。　又與洩同。　又姓魯泄柳。"}