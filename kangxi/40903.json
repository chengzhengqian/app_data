{"拼音": "mǐn", "部首": "門", "笔画数": "7", "Unicode": "95F5", "page": "1333", "volume": "【戌集上】【門字部】", "notes": "\r\n\r\n【唐韻】眉隕切【集韻】【韻會】美隕切【正韻】弭盡切，𠀤音敏。【說文】弔者在門也。【徐曰】今別作憫，非。　\n\r\n又【玉篇】病也。【詩·衞風】覯閔旣多。【傳】病也。【禮·儒行】不閔有司。【釋文】閔，本亦作愍。　又傷念也。【詩·周南·遵彼汝墳序】婦人能閔其君子。【註】傷念也。　又勉也。【書·君奭】子惟用閔于天越民。【傳】閔，勉也。　又地名。【穀梁傳·僖二十三年】齊侯伐宋，圍閔。【釋文】閔，左氏作緡。　又姓。【韻會】孔子弟子閔損。又閔馬父，見左傳。　又人名。【前漢·哀帝紀】立魯頃王子郚鄕侯閔爲王。　\n\r\n又【集韻】眉貧切，音珉。【說文】秋天也。引虞書，仁閔覆下，則稱旻天。或書作閔。通作𩔉。　\n\r\n又【詩·豳風】恩斯勤斯，鬻子之閔斯。【註】亦病也。"}