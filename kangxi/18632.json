{"拼音": "yíng", "部首": "火", "笔画数": "11", "Unicode": "8425", "page": "684", "volume": "【巳集中】【火字部】", "notes": "\n\n【唐韻】【集韻】余傾切【韻會】維傾切，𠀤音塋。【說文】市居也。从宮，熒省聲。　\n\n又【玉篇】度也。【廣韻】造也。【詩·大雅】經之營之。【箋】營表其位。\n\n又【小雅】肅肅謝功，召伯營之。【箋】營治也。【易·繫辭】四營而成易。【疏】四度經營蓍策，乃成易之一變也。【韻會】東西爲經，周迴爲營。　\n\n又【詩·小雅】營營靑蠅。【傳】營營，往來貌。【釋文】營說文作謍。小聲也。　\n\n又【禮·禮運】營窟。【疏】地高則穴，地下則營壘，其土爲窟。　\n\n又【韻會】軍壘曰營。【史記·黃帝紀】以師兵爲營衞。【註】正義曰：環繞軍兵爲營，以自衞轅門，卽其遺象。　\n\n又【老子·道德經】載營魄抱一，能無離乎。【註】營，䰟也。一曰衞也。　又營室，星名。【禮·月令】孟春之月，日在營室。　\n\n又【前漢·王莽傳】人民正營。【註】師古曰：正營惶恐不安之意也。正音征。　\n\n又【後漢·淸河王慶傳】夙夜屏營。【註】屏營，彷徨也。　\n\n又【前漢·劉向傳】所以營惑耳目。【註】師古曰：營謂回繞之。\n\n又【敘傳】營信巫史。【註】鄧展曰營惑也。　\n\n又【廣韻】州名。舜分靑州爲營州。【爾雅·釋地】齊曰營州。【註】自岱東至海。【疏】博物志云：齊有營丘，豈是名乎。【爾雅·釋丘】水出其左營丘。【註】今齊之營丘，淄水過其南及東。　又縣名。【前漢·地理志】北海郡營陵。【註】或曰營丘。又營道，營浦，皆屬零陵郡。　又營漢侯國。在濟南。見【史記·惠景閒侯者年表】。　又鉤營，地名。【前漢·李陵傳】遮鉤營之道。　又姓。【風俗通】周成王卿士，營伯之後。漢有京兆營郃。　又與熒通。熒惑，星名。亦作營。見熒字註。　\n\n又【集韻】懸扃切，音熒。辯解也。【莊子·人閒世】口將營之。【郭註】自救解不暇也。　又叶于方切，音王。【張籍祭韓愈詩】薦待皆寒羸，但取其才良。親朋有孤稚，姻婚有辦營。"}