{"拼音": "jiān,jiǎn,jiàn", "部首": "門", "笔画数": "12", "Unicode": "9593", "page": "1333", "volume": "【戌集上】【門字部】", "notes": "\r\n\r\n〔古文〕𨳡𨳢【唐韻】古閑切【集韻】【韻會】居閑切【正韻】居顏切，𠀤音蕑。【說文】隙也。从門从月。會意，亦形。【徐鍇曰】門夜閉。閉而見月光，是有閒𨻶也。【禮·樂記】一動一靜者，天地之閒也。【莊子·山木篇】周將處夫材不材之閒。\n\r\n又【史記·郭解傳】洛陽人有相讐者，邑中賢豪，居閒以十數，終不聽。【註】居中爲他道和輯之。【周語】我先王不窋，用失其官，而自𥨥於戎、翟之閒。　又容也。【禮·文王世子】凡待坐於大司成者，遠近閒三席。【註】閒，猶容也。【前漢·文帝紀】願請閒。【師古註】閒，容也。猶今言中閒也。請容暇之頃，當有所𨻰也。　又𥳑也。【釋名】閒，𥳑也。事功𥳑省也。　又車𤛉聲也。【詩·小雅】閒關車之𤛉兮。【傳】閒關，設𤛉聲也。　又黃閒，弩名。【前漢·李廣傳】射以大黃。【註】黃肩弩。晉灼曰：卽黃閒，大黃，其大者也。　又地名。【春秋·昭二十二年】大蒐于昌閒。　又人名。【史記·項羽紀】田角弟田閒，故齊將。\n\r\n又【樂毅傳】以樂毅子閒爲昌國君。【註】閒，紀閒反。　\n\r\n又【集韻】【韻會】何閒切【正韻】何艱切，𠀤音閑。【集韻】安也。【詩·周南·窈窕淑女傳】言后妃有關雎之德，是幽閒貞專之善女。【朱傳】有幽閒貞靜之德。【左傳·僖三十三年】皇武子曰：吾子取其麋鹿，以閒敝邑，若何。【周禮·地官·旅師】掌聚野之耡粟、屋粟、閒粟。【註】閒民無職事者所出。【釋文】𠀤音閑。【禮·王制】其餘以祿士，以爲閒田。【史記·信陵君傳】侯生乃屛人閒語。【註】閒音閑。謂靜語也。\n\r\n又【司馬相如傳】雍容閒雅，甚都。【註】韋昭曰：閒，讀曰閑。　又𨻶也。【禮·曲禮】少閒願有復也。【註】言欲須少空閒，有所白也。　\n\r\n又【廣韻】近也。【左傳·成十六年】以君之靈，閒蒙甲冑。【註】閒，猶近也。　\n\r\n又【廣韻】古莧切【集韻】居莧切【韻會】居諫切【正韻】居晏切，𠀤音襉。【爾雅·釋詁】代也。【書·立政】相我受民，和我庶獄庶愼，時則勿有閒之。【傳】閒，代也。【詩·周頌】皇以閒之。【儀禮·燕禮】乃閒歌魚麗，笙由庚。　\n\r\n又【爾雅·釋言】俔也。【註】左傳謂之諜。今之細作也。【釋文】閒音諫。　\n\r\n又【博雅】䛼也。【釋文】𧨚卽𧨚謗之𧨚。　\n\r\n又【廣韻】厠也。【易·屯卦註】固志同好，不容他閒。正義曰：閒者，厠也。五應在二，是堅固其志，在於同好，不容他人閒厠其閒也。【左傳·隱三年】石碏曰：遠閒親，新閒舊。【釋文】閒，閒厠之閒。　又迭也。【書·益稷】笙鏞以閒。【傳】閒，迭也。【疏】更迭閒厠，相代之義，故閒爲迭也。吹笙擊鐘，更迭而作。　又隔也。【前漢·楚元王傳】或脫𥳑，或閒編。【註】閒，古莧反。謂舊編爛絕，就更次之，前後錯亂也。【韋𤣥成傳】閒歲而祫。【註】閒歲，隔一歲也。　又與也。【左傳·莊十年】齊師伐我，公將戰，曹劌請見，其鄕人曰：肉食者謀之，又何閒焉。【註】閒，猶與也。　又空也。【前漢·高帝紀】步從閒道走軍。【註】閒，空也。投空𨻶而行，不公顯也。　又離也。【晉語】且夫閒父之愛，而嘉其貺。【註】閒，離也。　又遠也。【淮南子·俶眞訓】溝中之斷，則醜美有閒矣。【註】閒，遠也。　又非正色曰閒。【詩·衞風·綠兮衣兮傳】綠，閒色。　\n\r\n又【廣韻】瘳也。【正字通】病恆在身，無少空𨻶，今病旣損有空𨻶，故謂病瘳爲閒也。　又送也。　\n\r\n又【正字通】非訾，亦曰閒。　又致𨻶曰閒。【左傳·定四年】閒𢙄王室。　又以計愚敵曰反閒。孫子兵法，反閒者，因敵閒而用之也。　又地名。【戰國策】割河閒以事秦。【註】閒音諫。趙地。　\n\r\n又【集韻】賈限切，音𥳑。地名。引春秋，大蒐于昌閒。◎按陸德明音義，閒如字，無作上聲讀者。未知集韻何據。　\n\r\n又【博雅】閒，覗也。【釋文】閒，孤限切。覗，音司。　\n\r\n又【集韻】下瞎切，音𤛉。【爾雅·釋詁】代也。施乾讀。　\n\r\n又【韻補】叶音巾。【高彪詩】人有計策，六奇五閒。總兹三事，謀則咨詢。\n\r\n考證：〔【書·立政】相我愛民，和我庶獄庶愼，時則勿有閒之。〕　謹照原文愛民改受民。〔【淮南子·淑眞訓】【註】閒，遠也。〕　謹照原書淑眞訓改俶眞訓。〔【左傳·定四年】閒惎王室。〕　謹照原文閒惎改閒𢙄。"}