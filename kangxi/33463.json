{"拼音": "héng", "部首": "行", "笔画数": "16", "Unicode": "8861", "page": "1110", "volume": "【申集下】【行字部】", "notes": "\r\n\r\n〔古文〕𡘻𡙉【唐韻】戸庚切【集韻】【韻會】何庚切，𠀤音行。【書·舜典】同律度量衡。【前漢·律歷志】衡，平也。所以任權而均物，平輕重也。【荀子·禮論】衡誠懸矣，則不可欺以輕重。　\n\r\n又【書·舜典】在璿璣玉衡，以齊七政。【傳】璣衡，王者正天文之器，可運轉者。【漢書註】衡謂渾天儀也。　又樓殿邊欄楯也。【前漢·袁盎傳】百金之子不騎衡。　又勺柄，龍頭也。【周禮·冬官·玉人】大璋、中璋九寸，邊璋七寸，衡四寸。　又眉目之閒也。【蔡邕·釋誨】揚衡含笑。【左思·魏都賦】盱衡而誥。　又斗之中央也。【前漢·天文志】衡殷南斗。　又橫也。【前漢·𠛬法志】合縱連衡。【師古曰】戰國時，齊楚韓魏燕趙爲縱，秦國爲衡。秦地形東西橫長，故爲衡也。　又楅衡，所以楅持牛，使不得抵觸也。【周禮·地官】凡祭祀，飾其牛牲，設其楅衡。　\n\r\n又【小爾雅】斤十謂之衡，衡有半謂之秤。　又維持冠者曰衡。【左傳·桓二年】衡紞紘綖。　又掌山林者謂之衡。【周禮·天官·太宰】虞衡作山澤之材。　又阿衡，官名。【書·太甲】惟嗣王不惠于阿衡。　又地名。【周語】以諸侯朝于衡雝。【註】衡雝，鄭地，在今河內。　又山名。【爾雅·釋山】江南衡。【註】南岳衡山也。　又水名。【水經注】衡水東經阜城縣故城。　又姓。【通志·氏族略】伊尹爲湯阿衡，子孫因以爲氏。一云魯公子衡之後，以王父字爲氏。漢有衡威、衡驃卿。　又與蘅通，杜衡也。【司馬相如·子虛賦】其東則有蕙圃、衡蘭。　\n\r\n又【集韻】胡盲切。與橫通。【詩·齊風】衡從其畝。【疏】衡，古通橫。　\n\r\n又【詩·陳風】衡門之下，可以棲遲。【註】衡木爲門也。　\n\r\n又【毛詩古音攷】音杭。《小雅》：約軧錯衡，八鸞瑲瑲。《史記·自序》：維契作商，爰及成湯，太甲居桐，德盛阿衡。𠀤叶音杭。　【說文】从角、大，从行。【韻會】俗作𢖍，非。\n\r\n考證：〔【左傳·桓五年】衡紞綋綖。〕　謹照原文五年改二年。綋綖改紘綖。〔史記傳序，維契作商，爰及成湯，太甲居桐，作盛阿衡〕　謹照原文傳序改自序。作盛改德盛。"}