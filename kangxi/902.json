{"拼音": "nuó", "部首": "人", "笔画数": "12", "Unicode": "50A9", "page": "121", "volume": "【子集中】【人字部】", "notes": "\n\n〔古文〕𩙎【唐韻】諾何切【集韻】囊何切【正韻】奴何切，𠀤音那。驅疫也。【禮·月令】季春命國難，九門磔攘，以畢春氣。仲秋天子乃難，以達秋氣。季冬命有司大難，旁磔出土牛，以送寒氣。【註】難與儺通。【博物志】漢舊史，儺立桃人葦索滄耳虎等。【通雅】漸耳，滄耳也。又儺神凡十二，皆使之追惡凶。詳見【後漢·禮儀志】。　又猗儺，柔順貌。【詩·檜風】隰有萇楚，猗儺其枝。\n\n又【小雅】隰桑有阿，其葉有難。【註】盛貌。　\n\n又【集韻】乃可切，音娜。【詩·衞風】佩玉之儺。【註】儺，行有度也。【毛詩·古音考】猗儺，音阿那。　又與旎那娜𠀤通。【楚辭·九辯】紛旖𩲌乎都房。【宋玉·高唐賦】猗旎豐沛。【張衡·南都賦】阿那蓊茸。【𨻰思王·洛神賦】華容婀娜。音義𠀤同。"}