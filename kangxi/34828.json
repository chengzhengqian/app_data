{"拼音": "yù", "部首": "言", "笔画数": "11", "Unicode": "8C15", "page": "1171", "volume": "【酉集上】【言字部】", "notes": "\r\n\r\n【唐韻】羊戍切【集韻】【韻會】兪戍切，𠀤音裕。【說文】告也。【類篇】曉也。【韻會】及其未悟，告之使曉。【穀梁傳·桓六年】修敎明諭國道也。【禮·祭義】諭其志意。【疏】使祝官啓告鬼神，曉諭鬼神以志意。【周禮·秋官】訝士掌四方之獄訟，諭罪𠛬于邦國。【註】告曉以麗罪，及制𠛬之本意。【疏】諭爲曉，故曰告曉。【戰國策】寡人諭矣。【註】諭，曉也。【呂覽·離謂篇】言者以諭意也。【淮南子·主術訓】衰絰菅屨，辟踴哭泣，所以諭哀也。【註】諭，明也。　\n\r\n又【玉篇】譬諭也。【前漢·賈誼傳】誼追傷屈原，因以自諭。【師古註】諭，譬也。　\n\r\n又【廣雅】諫也。　又官名。【唐書·百官志】有左右諭德。　又縣名。【晉書·地理志】新諭縣，屬荆州安成郡，吳置。【唐書·地理志】招諭縣，屬錦州，垂拱三年置。　又姓。【廣韻】東晉有諭歸，豫章人，撰《西河記》。何承天云：音樹。　\n\r\n又【玉篇】他口切，偸上聲。誘也。　【集韻】或作喩。"}