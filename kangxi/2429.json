{"拼音": "kuāng", "部首": "匚", "笔画数": "6", "Unicode": "5321", "page": "153", "volume": "【子集下】【匚字部】", "notes": "\n\n【唐韻】去王切【集韻】【韻會】【正韻】曲王切，𠀤音劻。【說文】飯器也，筥也。一曰正也。【論語】一匡天下。【前漢·揚雄傳】匡雅頌。\n\n又【玉篇】方正也。【爾雅·釋詁】匡，方也。【詩·小雅】旣匡旣敕。又救也。【書·盤庚】不能胥匡以生。【孝經·事君章】匡救其惡。又斜枉也。【周禮·冬官考工記】輪雖敝，不匡。\n\n又【廣韻】輔助也。【前漢·宣帝紀】以匡朕之不逮。又地名。【韻會】𨻰留有匡城。又姓。【風俗通】匡，魯邑也。句須爲之宰，其後氏焉。漢有匡衡。又與恇同。恐也。【禮·禮器】年雖大，殺衆不匡懼。又與眶同。目匡也。【史記·淮南王安傳】涕滿匡而橫流。又烏光切，音汪。與尩通。廢疾也。【荀子·正論篇】傴巫跂匡大。跂原字从攴作。\n\n考證：〔【禮·禮器】年雖大，殺衆不匡。〕　謹照原文匡下增懼字。"}