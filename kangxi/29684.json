{"拼音": "shě,shè,shì", "部首": "舌", "笔画数": "8", "Unicode": "820D", "page": "1006", "volume": "【未集下】【舌字部】", "notes": "\r\n\r\n【廣韻】始夜切【集韻】【韻會】【正韻】式夜切，𠀤音赦。【說文】市居曰舍。【釋名】舍，於中舍息也。【禮·曲禮】將適舍，求毋固。【註】謂行而就人館。【疏】適，猶往也。舍，主人家也。【周禮·天官·宮正】以時此宮中之官府，次舍之衆寡。【註】次謂吏直宿，若今部署諸廬者。舍，其所居寺。【前漢·高祖紀】高祖適從旁舍來。\n\r\n又【王莽傳】里區謁舍。【註】不宿客之舍爲里區，宿客者曰謁舍。　又息也。【詩·小雅】爾之安行，亦不遑舍。【箋】女可安行乎，則何不暇舍息乎。【前漢·高祖紀】遂西入咸陽，欲止宮休舍。【註】師古曰：舍，息也，於殿中休息也。　又日行有次舍。【淮南子·天文訓】日入於虞淵之汜，曙於蒙谷之浦。行九州七舍。【郭璞·遊仙詩】迴日向三舍。【註】二十八宿，一宿爲一舍。又師行一宿爲舍。【增韻】又三十五里爲一舍。【左傳·僖二十三年】晉楚治兵，遇於中原，其辟君三舍。【註】一舍三十里。　\n\r\n又【釋典】一俱廬舍。【註】四里爲一俱廬舍。一里三百六十步，一俱廬舍計一千四百四十步。　又止也。【禮·月令】仲春之月，是月也，耕者少舍。【註】舍，猶止也。【管子·四稱篇】良臣不使，讒賊是舍。【註】舍，止也，謂止讒賊於其旁，與之近也。　又廢也，罷也。【易·乾卦】見龍在田，時舍也。【左傳·昭五年】舍中軍，𤰞公室也。【註】罷中軍。　又厝也。【戰國策】王不如舍需於側，以稽二人者之所爲。【註】舍，猶厝也。　又施也。【左傳·宣十二年】老有加惠，旅有施舍。\n\r\n又【昭十三年】施舍不倦。【註】施舍，猶言布恩德。　又官名。【周禮·天官·掌舍】掌王之會同之舍。\n\r\n又【地官】舍人。【註】舍，猶宮也。主平宮中用穀者也。師古曰：舍人，親近左右之通稱，後遂爲私屬官號。　又處也。【詩·鄭風】彼其之子，舍命不渝。【箋】舍，猶處也。【釋文】舍，音赭。王云：受也。　又除也。【詩·小雅】舍彼有罪。【傳】舍，除也。　又釋也。【詩·小雅】不失其馳，舍矢如破。\n\r\n又【大雅】舍矢旣均。【箋】舍之言釋也。　又中也。【禮·射義】射之爲言者，繹也，或曰舍也。【疏】舍，中也。　又舍匿。【前漢·淮南王傳】舍匿者，論皆有法。【註】謂容止藏隱也。　又與赦通。【前漢·朱博傳】姦以事君，常𠛬不舍。　\n\r\n又【集韻】【韻會】【正韻】𠀤始野切，音捨。止息也，廢也，置也。【論語】不舍晝夜。【書·湯誓】舍我穡事，而割正夏。【釋文】舍，音捨，廢也。【左傳·昭四年】使杜洩舍路。【註】舍，置也。【釋文】舍，音捨。　\n\r\n又【五音集韻】悉姐切，音寫。【揚子·方言】發挩舍車。　\n\r\n又【集韻】始隻切【正韻】施隻切。𠀤與釋同。【周禮·春官·大胥】春入學，舍采合舞。【註】舍卽釋也。采讀爲菜。始入學，必釋菜，禮先師也。【釋文】舍音釋。【管子·五輔篇】是故上必寬裕，而有解舍。【註】解，放也。舍，免也。【釋文】舍，同釋。　\n\r\n又【韻補】叶舂遇切，音戍。【屈原·離騷】余固知謇謇之爲患兮，忍而不能舍也。指九天以爲正兮，夫惟靈修之故也。　又叶始賀切。【白居易·效淵明體詩】所以隂雨中，經旬不出舍。始悟獨住人，心安時亦過。\n\r\n考證：〔【書·湯誓】舍我穡事，而割夏正。〕　謹照原文夏正改正夏。"}