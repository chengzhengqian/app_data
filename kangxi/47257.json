{"拼音": "yú", "部首": "鳥", "笔画数": "24", "Unicode": "9E06", "page": "1503", "volume": "【亥集中】【鳥字部】", "notes": "\r\n\r\n【廣韻】遇俱切【集韻】【韻會】元俱切，𠀤音虞。鸅鸆，鳥名。一名婟澤。常在澤中，象主守之官。又蒼鸆，鳥名。【白澤圖】蒼鸆九首。俗傳此鳥十首，天狗齧其一，常流血，血著人家則凶，荆楚人夜聞其飛鳴，爭作犬聲相逐，以其畏犬也。【正字通】蒼鸆，妖鳥也。一名鬼車鳥，一名九頭鳥。狀如鵂鶹，大者翼廣丈許，晝盲夜瞭，見火光輒墮。齊東野語，此鳥似野鳧，赤色，身圓如箕，十頭環簇有九頭，其一獨無而滴血，每頸兩翼，飛則𠀤進。又一種，姑獲鳥，一名乳母鳥。小兒夜露衣物，此鳥夜飛，以血點之，兒卽病驚。"}