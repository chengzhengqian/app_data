{"拼音": "chāng,tāng", "部首": "門", "笔画数": "16", "Unicode": "95B6", "page": "1336", "volume": "【戌集上】【門字部】", "notes": "\r\n\r\n【唐韻】尺量切【集韻】【韻會】蚩良切【正韻】齒良切，𠀤音昌。【說文】天門也。一曰楚人名門曰閶闔。【前漢·禮樂志】游閶闔。【註】閶闔，天門。【後漢·杜篤傳】排閶闔，入幽谷。【淮南子·原道訓】排閶闔，鑰天門。【註】閶闔，始升天之門也。　又風名。【史記·律書】閶闔風居西方。閶者，倡也。闔者，藏也。言陽氣道萬物闔黃泉也。【淮南子·天文訓】四十五曰閶闔風至。【註】兌卦風。　\n\r\n又【周禮·夏官·大司馬中軍以鼙令鼓註】司馬法曰：鼓聲不過閶。　又門名。【正字通】閶門，姑蘇城門名。　\n\r\n又【集韻】他郞切，音湯。鼞或作閶。鼓聲也。"}