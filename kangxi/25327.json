{"拼音": "dí", "部首": "竹", "笔画数": "11", "Unicode": "7B1B", "page": "879", "volume": "【未集上】【竹字部】", "notes": "\r\n\r\n【廣韻】徒歷切【集韻】【韻會】亭歷切【正韻】杜歷切，𠀤音狄。七孔筩也。【說文】樂管。亦作篴。【風俗通】武帝時丘仲作笛。笛，滌也。蕩滌邪志，納之雅正。長尺四寸，七孔。【通雅】有雅笛，有羌笛。【馬融·長笛賦】近世雙笛從羌起，羌人伐竹未及已。龍鳴水中不見已，截竹吹之聲相似。剡其上孔通洞之，裁以當簻便易持。易京君明識音律，故本四孔加以一。君明所加孔後出，是謂商聲五音畢。【西京雜記】高祖初入咸陽宮，得玉笛，長二尺三寸，二十六孔。吹之則見車馬山林，隱轔相次，銘曰昭華之琯。【酉陽雜俎】猿臂可爲笛，吹之，聲圓于竹。【韻會小補】樂器圖有義觜笛，謂笛上別安觜也。　又地名。【水經注】洞庭湖之右岸有山，世謂之笛烏頭石。　【正字通】西京玉笛在武帝前，《風俗通》謂笛爲武帝時丘仲所作，誤也。○按《周禮·笙師》已有敎𥴦之文，𥴦與笛同，則周時已有之矣。\n\r\n考證：〔【說文】樂管，亦作𥴦。〕　謹查𥴦字入本部十一畫，从逐不从遂，今據改篴。"}