{"拼音": "yǔ", "部首": "宀", "笔画数": "6", "Unicode": "5B87", "page": "282", "volume": "【寅集上】【宀字部】", "notes": "\n\n〔古文〕穻【唐韻】【集韻】王矩切【等韻】于矩切，𠀤音禹。【說文】宇，屋邊也。【釋名】宇，羽也，如鳥羽翼，自覆蔽也。【易·繫辭】上棟下宇，以待風雨。【詩·豳風】八月在宇。【註】宇，簷下也。【大雅】聿來胥宇。　\n\n又【廣韻】大也。【玉篇】方也，四方上下也。尸子曰：天地四方曰宇。【史記·秦本紀】包舉宇內。　\n\n又【孔穎達·正義】于屋，則簷邊爲宇。于國，則四垂爲宇。【周語】先王規方千里，以爲甸服，其餘以均分公侯伯子男，使各有寧宇。　又隤下曰宇。【周禮·冬官考工記】輪人爲蓋，上欲尊，而宇欲𤰞。　又籀文作㝢。【張衡·東京賦】德㝢天覆。　【集韻】亦作㡰𢉠。\n\n考證：〔【易·繫辭】上棟下宇，以蔽風雨。〕　謹照原文蔽改待。"}