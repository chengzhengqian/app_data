{"拼音": "ài,è", "部首": "阜", "笔画数": "12", "Unicode": "9698", "page": "1358", "volume": "【戌集中】【阜字部】", "notes": "\r\n\r\n【唐韻】【集韻】【正韻】烏懈切【韻會】幺解切，𠀤音䅬。【左傳·僖二十二年】古之爲軍也，不以阻隘也。【戰國策】塞黽隘。　\n\r\n又【說文】𨹟也。【玉篇】急也，陝也。【詩·大雅】誕置之隘巷。【禮·禮器】君子以爲隘矣。【戰國策】人之急也，若自在隘窘之中。【荀子·王霸篇】生民則致貧隘。　\n\r\n又【正韻】乙革切。與阨阸𠀤同。【戰國策】太子辭於齊王而歸，齊王隘之。【又】寡人之所以閉關不通使者，爲中山之獨與燕趙爲王，而寡人不與聞焉，是以隘之。【註】隘，亦不通也。讀作阨。　又叶於旣切，衣去聲。【謝莊·宋孝武帝文】芝蓋迫軨，上驤眷轡。萬㝢肅其北𨌹，靈阿具其深隘。　又叶伊昔切，音益。【屈原·離騷】惟黨人之偸樂兮，路幽昧以險隘。豈余身之憚殃兮，恐皇輿之敗績。　【說文】籀作𨽴。【玉篇】本作阸。【集韻】或作阨。【篇海】一作𨽈。"}