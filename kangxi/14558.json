{"拼音": "dài,dì,tì", "部首": "木", "笔画数": "12", "Unicode": "68E3", "page": "533", "volume": "【辰集中】【木字部】", "notes": "\n\n【廣韻】特計切【集韻】【正韻】大計切【韻會】他計切，𠀤音第。【說文】白棣也。【爾雅·釋木】常棣，棣。唐棣，栘。【詩·召南】何彼穠矣，唐棣之華。【小雅】常棣之華，鄂不韡韡。【陸璣·常棣疏】白棣如李而小，如櫻桃正白。又有赤棣樹，亦似白棣，葉如刺楡而微圓。子正赤，如郁李而小，五月始熟，關西天水隴西多有之。【唐棣疏】唐棣，奧李也。一名雀梅，亦曰車下李。所在山中皆有，其花或白或赤，六月中熟，大如李子，可食。　又無棣，齊地名。【左傳·僖四年】北至于無棣。　\n\n又【廣韻】車下木。　又姓。【統譜】王莽司馬棣並。　\n\n又【集韻】徒二切，音地。\n\n又【五音集韻】徒對切，音隊。義𠀤同。　\n\n又【集韻】徒耐切【韻會】待戴切【正韻】度耐切，𠀤音代。棣棣，閑習貌。【詩·邶風】威儀棣棣，不可選也。　\n\n又【類篇】他計切，音替。通也。【前漢·律志】正月，《乾》之九三，萬物棣通。\n\n考證：〔【小雅】棠棣之華。〕　謹照原文棠棣改常棣。"}