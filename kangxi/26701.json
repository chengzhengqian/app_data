{"拼音": "zōng,zǒng", "部首": "糸", "笔画数": "9", "Unicode": "603B", "page": "936", "volume": "【未集中】【糸字部】", "notes": "\r\n\r\n〔古文〕𠂳【廣韻】【正韻】作孔切【集韻】【韻會】祖動切，𠀤音摠。【說文】聚束也。【徐鉉曰】今俗作摠，非。【廣韻】合也，皆也。俗作惣。【書•伊訓】百官總巳。【左傳•僖七年】若總其罪人以臨之。【註】總，將領也。【前漢•揚雄傳】解扶桑之總轡。【註】總，結也。【屈原•離騷】紛總總其離合兮。【註】總總，猶繜繜，聚也。　\n\r\n又【釋名】總，束髮也，總而束之也。【詩•齊風】總角丱兮。【疏】總聚其髮，以爲兩角。【儀禮•喪服】總六升。【註】總六升者，首飾象冠。　又禾稾曰總。【書•禹貢】百里賦納總。【疏】總者，總下銍秸禾穗與稾，總皆送之。　又總布。【周禮•地官•廛人】總布。【註】總，讀如租𥡥之𥡥。𥡥布，謂守斗斛銓衡者之稅也。○按總緫音義各別，今俗以緫爲總，非。詳緫字註。"}