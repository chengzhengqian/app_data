{"拼音": "jiàn,kǎn,xiǎn", "部首": "木", "笔画数": "18", "Unicode": "6ABB", "page": "558", "volume": "【辰集中】【木字部】", "notes": "\n\n【唐韻】胡黯切【集韻】【韻會】戸黤切，𠀤音艦。【說文】櫳也，房室之疏也。【徐曰】軒牕，下爲櫺曰闌，以板曰軒、曰檻。【前漢·朱雲傳】攀殿檻，檻折。【班固·西都賦】舍櫺檻而却倚。　\n\n又【玉篇】檻，楯也。【楚辭·招䰟】高堂邃宇，檻層軒些。【註】縱曰檻，橫曰楯。　又檻，車也。【前漢·陳餘傳】貫高乃檻車詣長安。又圈也，以檻禽獸，故曰圈檻。【淮南子·主術訓】養虎豹犀象者，爲之圈檻。　又檻檻，車行聲。【詩·王風】大車檻檻。　又泉正出者曰檻泉。【詩·大雅】觱沸檻泉。　又與濫通。浴器也。【莊子·則陽篇】同檻而浴。【註】一作濫。　【正韻】分上、去二音。欄義去聲，胡監切。車行聲及檻泉義作上聲，讀胡覽切。　又叶形甸切，音現。【歐陽脩·新霜詩】芭蕉芰荷不足數，狼籍徒能汙池檻。時行收斂歲將窮，冰雪嚴凝從此漸。"}