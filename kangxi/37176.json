{"拼音": "chuō,diào,tiào,zhuō,zhuó,zhào", "部首": "足", "笔画数": "15", "Unicode": "8E14", "page": "1227", "volume": "【酉集中】【足字部】", "notes": "\r\n\r\n【唐韻】丑敎切【集韻】【韻會】敕敎切，𠀤音䮓。【說文】踶也。【註】徐曰：踶亦當蹋意。　\n\r\n又【前漢·揚雄傳】踔夭蟜。【註】踔，走也。【文選·李善註】踔，踰也。【後漢·蔡邕傳】踔宇宙而遺俗兮。【註】踔猶越也。　\n\r\n又【集韻】陟敎切，音罩。義同。　\n\r\n又【集韻】他弔切，音糶。【史記·司馬相如傳】踔稀閒。【註】踔，縣蹢也。　\n\r\n又【廣韻】【集韻】【韻會】𠀤敕角切，音逴。【史記·貨殖傳】上谷至遼東，地踔遠。【前漢·孔光傳】非有踔絕之能，不能踰越。【註】踔，高遠也。　\n\r\n又【莊子·秋水篇】吾以一足𧿒踔而行。【音義】踔，本亦作卓。趻踔，行貌。【玉篇】踔，踐也。踸踔，跛者行也。○按踸與𧿒同。　\n\r\n又【楚辭·七諫】馬蘭踸踔而日加。【註】踸踔，暴長貌。　\n\r\n又【博雅】踸踔，無常也。【陸機·文賦】故踸踔於短韻。【註】今人以不定爲踸踔。不定，亦無常也。　\n\r\n又【集韻】徒了切，音窕。路遠也。　\n\r\n又【集韻】【類篇】𠀤徒弔切，音調。【類篇】遠騰貌。　\n\r\n又【集韻】敕略切，音鄀。略踔，行貌。　\n\r\n又【集韻】【正韻】𠀤竹角切，音琢。與𥢔同。特止也。\n\r\n考證：〔【史記·貨殖傳】上谷至遼東踔遠。〕　謹照原文東下增地字。"}