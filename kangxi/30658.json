{"拼音": "zāi,zī,zì", "部首": "艸", "笔画数": "11", "Unicode": "83D1", "page": "1037", "volume": "【申集上】【艸字部】", "notes": "\r\n\r\n〔古文〕𠙹𠙾𠚀【唐韻】側持切，音緇。【說文】不耕田也。【徐曰】从艸从𡿧从田。𡿧，川壅也，田不耕則艸壅塞之。【爾雅·釋地】田一歲曰葘。【註】今江東呼初耕地反草爲葘。【詩·小雅】于此葘畝。【疏】葘者，災也，始災殺其草木也。【易·无妄】不葘畬。【疏】不敢首發新田，惟治其葘熟之地。　又水名。【山海經】常蒸之山，葘水出焉。　又地名。【史記·孝景帝紀註】葘川縣，故劇城。　又姓。【通志·氏族略】孔融集有葘莊，靑州人。　\n\r\n又【正韻】將來切，同災。【詩·大雅】無葘無害。　\n\r\n又【韻會】側吏切，音厠。木立死曰葘。【詩·大雅】其葘其翳。　\n\r\n又【周禮·冬官·輪人註】察其菑蚤不齵則輪，雖敝不匡。鄭註菑輻入轂中者謂建輻也。泰山平原所樹立物爲葘。聲如胾。博立梟棊亦爲菑。【前漢·武帝紀瓠子歌】隤林竹兮揵石葘。【師古註】石葘，謂𦥛石立之也。　又資四切，音恣。剖也，裂也。【周禮·冬官考工記】居幹之道，葘栗不迤。　又與椔通。【荀子·非相篇】身如斷葘。菑、緇、椔諸字从𡿧作。\n\r\n考證：〔【周禮·冬官·輪人註】葘謂輻入轂中者。【鄭註】謂建輻也。　又泰山平原所樹立物爲葘。【周禮·冬官考工記註】博立梟棊於中央亦爲葘。〕　謹照原文自註菑至於中央四十字，改察其菑蚤不齵則輪，雖敝不匡。鄭註菑輻入轂中者謂建輻也。泰山平原所樹立物爲葘。聲如胾。博立梟棊亦爲菑。"}