{"拼音": "yì", "部首": "日", "笔画数": "8", "Unicode": "6613", "page": "492", "volume": "【辰集上】【日字部】", "notes": "\n\n【唐韻】羊益切【集韻】【韻會】【正韻】夷益切，𠀤音亦。【說文】蜥易，蝘蜓，守宮也。象形。祕書說：日月爲易，象隂陽也。【易·繫辭】《易》者，象也。【疏】《易》卦者，爲萬物之形象。【又】生生之謂易。【註】隂陽轉易，以成化生。【疏】隂陽變轉。【周禮·春官·大卜】掌三《易》之灋：一曰《連山》，二曰《歸藏》，三曰《周易》。【註】易者，揲蓍變易之數，可占者也。【孔穎達·周易正義】夫易者，變化之總名，改換之殊稱。【朱子·周易本義】《易》，書名也。其卦本伏羲所畫，有交易、變易之義，故謂之《易》。　\n\n又【易·乾卦】不易乎世。【註】不爲世所移易也。　\n\n又【易·繫辭】日中爲市，致天下之民，聚天下之貨，交易而退。【公羊傳·宣十二年】交易爲言。【註】交易，猶往來也。　\n\n又【書·堯典】平在朔易。【傳】謂歲改易。　\n\n又【禮·祭義】易抱龜南面。【疏】占易之官也。　\n\n又【史記·項羽紀】赤泉侯人馬俱驚，辟易數里。【註】正義曰：開張易舊處。　又姓。【姓氏急就篇】易氏，易牙之後。　又水名。【水經】易水出涿郡故安縣閻鄕西山。　又州名。【廣韻】趙分晉得中山，秦爲上谷郡，漢置涿郡，隋爲易州，因水名之。　\n\n又【廣韻】【集韻】【韻會】以豉切【正韻】以智切，𠀤音異。【易·繫辭】乾以易知。【疏】《易》謂《易略》。　\n\n又【易·繫辭】辭有險易。【註】之泰則其辭易，之否則其辭險。【疏】易，說易也。　\n\n又【禮·檀弓】易墓非古也。【註】易謂芟治草木。【孟子】易其田疇。【註】易，治也。　\n\n又【禮·祭義】外貌斯須不莊不敬，而慢易之心入之矣。　\n\n又【公羊傳·文十二年】俾君子易怠。【註】易怠，猶輕惰也。　\n\n又【公羊傳·宣六年】是子之易也。【註】易，猶省也。　\n\n又【論語】喪，與其易也，寧戚。【何晏註】和易也。【朱傳】易，治也。　\n\n又【爾雅·釋詁】平、均、夷、弟，易也。【註】皆謂易直。【疏】易者，不難也。\n\n又【莊子·刻意篇】聖人休休焉，則平易矣。　\n\n又【史記·禮書】能慮勿易。【註】易，謂輕易也。　\n\n又【韻補】叶余支切。【詩·小雅】爾還而入，我心易也。還而不入，否難知也。"}