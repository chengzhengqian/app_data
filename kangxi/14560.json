{"拼音": "dú", "部首": "木", "笔画数": "12", "Unicode": "691F", "page": "560", "volume": "【辰集中】【木字部】", "notes": "\n\n【唐韻】【集韻】【韻會】徒谷切【正韻】杜谷切，𠀤音獨。【說文】匱也。【禮·少儀】劒則啓櫝。【註】劒函。【儀禮·聘禮】賈人西面坐，啓櫝取圭垂緇，不起而受宰。《釋文》函也。凡緘藏物者皆曰櫝。【論語】龜玉毀於櫝中。【左傳·昭七年】瑤甕玉櫝。　\n\n又【博雅】棺也。【前漢·成帝紀】其爲水所流壓死，令郡國給槥櫝葬埋。　\n\n又【說文】大梡也。【國老談苑】漢文帝命大官，每具兩擔櫝，謂之櫝食。　又作樚。木名。見樚字註。\n\n考證：〔【儀禮·聘禮】賈人西向坐，啓櫝。〕　謹照原文西向改西面。〔【註】圭函故。〕　謹按註無此語，今改爲釋文函也。〔【左傳·襄七年】瑤甕玉櫝。〕　謹照原文襄改昭。"}