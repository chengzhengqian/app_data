{"拼音": "gǔ", "部首": "水", "笔画数": "11", "Unicode": "6DC8", "page": "629", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤古忽切，音骨。【說文】濁也。一曰滒泥。【楚辭·漁父】淈其泥而揚其波。　又亂也。【張衡·應閒】涉冬則淈泥，而潛蟠避害。　又盡也。【荀子·宥坐篇】其洸洸乎不淈盡似道。　又與汨同。【爾雅·釋詁】淈，治也。【註】淈，書序作汨。　\n\n又【廣雅】淈淈，決流也。【司馬相如·上林賦】潏潏淈淈。　\n\n又【蒼頡篇】淈，水通貌。【郭璞·江賦】潛演之所汨淈。　\n\n又【集韻】【韻會】【正韻】𠀤胡骨切，音搰。\n\n又【廣韻】下沒切【集韻】下扢切，𠀤音扢。義𠀤同。　\n\n又【集韻】呼骨切，音忽。與淴同。水貌。"}