{"拼音": "nù", "部首": "心", "笔画数": "9", "Unicode": "6012", "page": "380", "volume": "【卯集上】【心字部】", "notes": "\n\n〔古文〕𢘂【唐韻】乃故切【集韻】【韻會】【正韻】奴故切，𠀤奴去聲。【說文】恚也。【增韻】憤也。【揚子·方言】楚謂怒曰憑。憑，忍盛貌。小怒曰𪗮。言禁𪗮也。𨻰曰苛，言相苛責也。　又𩰚怒，辨訟也。【周禮·地官】凡有𩰚怒者，成之。　又馬之肥壯，其氣憤盈曰怒。【後漢·第五倫傳】鮮車怒馬。　又奮也。【莊子·逍遙遊】怒而飛。言大鵬奮起如怒也。\n\n又【外物篇】草木怒生。言乗陽氣奮出而不可遏也。　又威怒也。【禮·曲禮】急繕其怒。【註】堅勁軍之威怒也。又虎怒則威。【後漢·賈彪傳】彪字偉節，兄弟三人，而彪最優。天下稱曰：賈氏三虎，偉節最怒。　又怒，東方氣也。【史記·天官書】旬始狀如雄雞，其怒靑黑。【註】怒色靑也。　\n\n又【玉篇】【廣韻】【正韻】奴古切【集韻】【韻會】暖五切，𠀤音弩。義同。　又叶乃都切，音奴。【楚辭·九章】憍吾以其美好兮，覽余以其修姱。與余言而不信兮，蓋爲余而造怒。　【顏師古·糾謬正俗曰】怒有二音，詩小雅君子如怒，大雅逢天僤怒，讀爲上聲。邶風逢彼之怒，小雅畏此譴怒，讀爲去聲。今山東河北人但知怒有去聲，不知有上聲，失其眞矣，蓋字有動靜音，人多不講，皆此類也，从心从弩省，怒若强弩之發，人怒則面目張起，凡怒當以心節之，故从心奴爲怒。"}