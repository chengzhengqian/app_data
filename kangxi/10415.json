{"拼音": "qióng", "部首": "心", "笔画数": "11", "Unicode": "60F8", "page": "392", "volume": "【卯集上】【心字部】", "notes": "\n\n【廣韻】【正韻】渠營切【集韻】【韻會】葵營切，𠀤音瓊。憂也。【詩·小雅】憂心惸惸。【傳】惸惸，憂意。　又獨也。【詩·小雅】哀此惸獨。【箋】惸，獨也。【疏】單獨之民，窮而無告也。\n\n又【周禮·秋官·大司𡨥】凡遠近惸獨，老幼之欲有復於上。【鄭註】無兄弟曰惸。\n\n又【書·洪範】無虐惸獨。【註】惸單無兄弟也。　又與焭同。【詩·箋小註】惸本作焭。【後漢·東平王傳】俾屛余一人，夙夜焭焭。　又作㷀。【孟子·引小雅正月詩】作哀此㷀獨。　【集韻】又作𢗋憌。◎按惸訓憂，𡞦訓獨，近日字書多分。然經書於惸字訓憂又訓獨。蓋憂從獨生，而𡞦惸焭㷀等經傳錯引互見，大抵皆通。\n\n考證：〔【周禮·秋官·大司宼】凡遠近惸獨，老幼之欲。【註】〕　謹按所引經句未全，謹照原文之欲下增有復於上四字。註上增鄭字。省下無子孫曰獨五字。"}