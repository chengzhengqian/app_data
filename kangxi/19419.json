{"拼音": "hù", "部首": "牙", "笔画数": "4", "Unicode": "3E26", "page": "695", "volume": "【巳集中】【牙字部】", "notes": "\n\n【廣韻】互，俗作㸦。【韓愈·贈張籍張徹詩】交驚舌㸦舚。【柳宗元·夢歸賦】㸦參差之白黑。【註】㸦卽互字。【唐韻正】周禮牛人，凡祭祀共其牛牲之互。徐音㸦，詩楚茨傳曰：或陳于互。正義亦引周禮文，𠀤誤作牙，陳氏禮書曰：互牙古字通用，非也。中山詩話云：古稱駔儈，今謂牙，非也。劉道原云：本稱互郎，主互市。唐人書互爲㸦，㸦似牙字，因譌爲牙耳。舊唐書史思明傳，互市郎，安祿山傳，互市牙郎，蓋爲後人添一牙字。今通鑑亦作互市牙郞。漢書劉向傳，宗族磐互，師古曰：字或作牙，謂若犬牙相交入之意也。谷永傳，百官盤互，註同。是昔人以㸦爲互字，後轉而作牙，師古乃曲爲之說耳。〇按史書中以牙作互字用非一，唐韻正深辨其非，幷引古碑碣中之書互爲㸦者甚詳，皆歷歷可據，應从之。蓋牙有相錯義，故互字俗借作㸦，可附牙部。若竟書互爲牙，幷讀如牙字之音，誤矣。"}