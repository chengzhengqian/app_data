{"拼音": "zhú", "部首": "竹", "笔画数": "6", "Unicode": "7AF9", "page": "877", "volume": "【未集上】【竹字部】", "notes": "\r\n\r\n【廣韻】【集韻】【韻會】張六切【正韻】之六切，𠀤音竺。【說文】冬生靑艸，象形。下垂箁箬也。【竹譜】植類之中，有物曰竹。不剛不柔，非草非木。小異空實，大同節目。【又】竹雖冬蒨，性忌殊寒。九河鮮育，五嶺實繁。【詩·衞風】綠竹猗猗。【禮·月令】日短至，則伐木取竹箭。【周禮·夏官】東南曰揚州，其利金、錫、竹箭。【史記·貨殖傳】渭川千畝竹，其人與千戸侯等。【釋名】竹曰个。【淮南子·俶眞訓】竹以水生。　又八音之一。【周禮·春官】播之以八音：金石土革絲木𠣻竹。【禮·樂記】竹聲濫，濫以立會，會以聚衆。【史記·律書註】古律用竹。【前漢·律歷志】黃帝使泠綸，自大夏之西，崑崙之隂，取竹之解谷生，其竅厚均者，斷兩節閒而吹之，以爲黃鐘之宮。【釋名】竹曰吹。吹，推也，以氣推發其聲也。　又竹𥳑。【左傳註】造𠛬書于竹𥳑。　又竹帛。【史記·孝文紀】請著之竹帛，宣布天下。【說文】著之竹帛謂之書。又竹花，竹實。【謝靈運·晉書】元康二年，巴西界竹生花，紫色，結實。【本草】竹花一名草華。【莊子·秋水篇】鵷雛非練實不食。【註】練實，竹實也。　又竹醉日。【岳陽風土記】五月十三日謂之龍生日，可種竹，《齊民要術》所謂竹醉日也。　又地名。【爾雅·釋地】觚竹、北戸、西王母、日下，謂之四荒。【史記】伯夷、叔齊，孤竹君之二子。【前漢·地理志】孤竹在遼西令支縣。【又】沛郡有竹縣。【註】今竹邑。【又】廣漢郡屬縣有綿竹。【又】零陵郡竹山縣。【水經注】藉水東南流，與竹嶺水合。【穆天子傳】我徂黃竹。【零陵記】桂竹之野。【楊愼集】桂竹，後稱貴竹，今貴州。【福建志】南安縣有苦竹山。　又官名。【唐書·百官志】司竹監掌植竹葦，供宮中百司簾篚之屬。　又書名：【竹書紀年】【戴凱之·竹譜】【劉美之·續竹譜】。　又姓。【廣韻】伯夷、叔齊之後，以竹爲氏。後漢有下邳相竹曾。　又草名。【永嘉郡志】靑田縣有草，葉似竹，可染碧，名爲竹靑。【宛陵詩註】錦竹，草名，似竹而斑。　又木名。【益部方物略】竹柏，生峨嵋山，葉繁長而籜似竹。　又花藥名。【本草】石竹，瞿麥也。鹿竹、菟竹，黃精也。玉竹，葳蕤也。　又菜名。【齊民要術】竹菜，生竹林下，似芹科而莖葉細，可食。【羣芳譜】淡竹葉，一名竹葉菜，嫩時可食。　又果名。【桂海虞衡志】木竹，子、皮色、形狀全似大枇杷，肉甘美，秋冬閒實。　又䑕名。【贊寧·筍志】竹根有䑕，大如貓，其色類竹，名竹豚，亦名稚子，杜詩所謂筍根稚子也。　又魚名。【桂海虞衡志】竹魚出灕水，狀如靑魚，味似鱖。　又酒名。【張協·七命】豫北竹葉。【張華詩】蒼梧竹葉淸。　\n\r\n又【集韻】敕六切，音畜。萹竹，草名。　又與屬玉之屬通，鴨也。【揚雄·蜀都賦】獨竹孤鶬。　又叶職律切。【謝惠連·雪賦】雪宮建于東國，雪山峙于西域。岐昌發詠于來思，姬滿申歌于黃竹。曹風以麻衣比色，楚謠以幽蘭儷曲。【註】曲，區聿切。竹，職律切。\n\r\n考證：〔【史記·貨殖傳】渭川千畝竹，其人與萬戸侯等。〕　謹照原文萬戸改千戸。〔【前漢·律歷志】黃帝使冷綸。〕　謹照原文冷綸改泠綸。"}