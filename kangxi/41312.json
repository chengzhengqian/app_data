{"拼音": "jìng,xíng", "部首": "阜", "笔画数": "7", "Unicode": "9649", "page": "1351", "volume": "【戌集中】【阜字部】", "notes": "\r\n\r\n【唐韻】戸經切【集韻】【韻會】乎經切【正韻】奚經切，𠀤音形。【說文】山絕坎也。【玉篇】限也。【爾雅·釋山】山絕陘。【疏】謂山形連延中忽斷絕者，名陘。　\n\r\n又【廣韻】陘，阪也。　又地名。【春秋·僖四年】遂伐楚，次于陘。【註】楚地名，潁川召陵縣南有陘亭。\n\r\n又【左傳·隱十一年】與鄭人陘。\n\r\n又【春秋·僖二十二年】及邾人戰于升陘。【註】魯地。\n\r\n又【左傳·成二年】晉師從齊師，入自丘輿，擊馬陘。【註】齊邑。【戰國策】秦攻韓，圍陘。【註】在絳州曲沃縣西北，汾水之旁。　又山名。【戰國策】楚魏戰於陘山。【註】括地志，在鄭州縣西南。【史記·秦始皇紀】王翦將上地下井陘。【註】山名，在常山，今爲縣。【前漢·地理志】常山郡井陘。【註】井陘山在南。　\n\r\n又【禮·月令·其祀竈註】東面設主於竈陘。【疏】竈陘，謂竈邊承器之物，以土爲之。　又姓。【字彙】晉大夫，以邑爲氏。　\n\r\n又【集韻】吉定切，音徑。【左傳·襄十六年】孟孺子速遂塞海陘而還。【註】海陘，魯隘道也。【釋文】陘，音𠛬。徐音古定反。　【篇海】同𨹢𨺄𨺾。"}