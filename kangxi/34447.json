{"拼音": "jiě,jiè,xiè", "部首": "角", "笔画数": "13", "Unicode": "89E3", "page": "1142", "volume": "【酉集上】【角字部】", "notes": "\r\n\r\n【唐韻】【正韻】佳買切【集韻】【韻會】舉嶰切，𠀤皆上聲。【說文】判也。从刀判牛角。【莊子·養生主】庖丁解牛。【左傳·宣四年】宰夫解黿。【前漢·𨻰湯傳】支解人民。【註】謂解𢧵其四支也。　\n\r\n又【博雅】散也。【玉篇】緩也。【易·解卦註】解，難之散也。【正義】解有兩音，一古買反，謂解難之初。一諧買反，謂旣解之後。故序卦云：解者，緩也。險難解釋，物情舒緩，故爲解也。【前漢·張耳𨻰餘傳】今獨王𨻰，恐天下解也。【註】謂離散其心也。　\n\r\n又【玉篇】釋也。【儀禮·大射禮·解綱註】解，猶釋也。【文心雕龍】百官詢事，則有關刺解諜。解者，釋也。解釋結滯，徵事以對也。　\n\r\n又【廣韻】脫也。【禮·曲禮】解屨不敢當階。　\n\r\n又【博雅】說也。【史記·封禪書】船交海中，皆以風爲解。【註】皆自解說，遇風不至也。　\n\r\n又【廣韻】講也。一曰釋詁也。【禮·經解疏】解者，分析之名。　又樂曲解。【古今樂錄】傖歌以一句爲一解，中國以一章爲一解。王僧䖍啓云：古曰章，今曰解。解有多少，當是先詩而後聲也。　\n\r\n又【字彙補】削也。【魯語】晉文公解曹地，以分諸侯。　又止也。【前漢·五行志】歸獄不解，兹謂追非。　又開也。【後漢·耿純傳贊】嚴城解扉。　又達也。【莊子·秋水篇】無南無北，奭然四解。　又解構，猶閒構也。【後漢·隗囂傳】勿用傍人解構之言。又猶會合煩辱也。【淮南子·俶眞訓】孰肯解構人閒之事，以物煩其性命乎。　又道家有尸解術。【史記·封禪書】爲方僊道，形解銷化。【集解】尸解也。【問奇集】《金壷字考》攺音假，非。又梵言目帝羅，此雲解脫。荆溪淨名記，若正用功，解可作古買切。功成日，解應作戸買切。强分二音，亦非。　又解解，戟多之貌。【揚子·太𤣥經】次七：何戟解解遘。　\n\r\n又【集韻】【韻會】下買切【正韻】胡買切，𠀤音蟹。義同。　\n\r\n又【增韻】物自解散也。【孔安國·尚書序】逃難解散。【註】解音蟹。　\n\r\n又【廣韻】曉也。【禮·學記】相說以解。【註】解物爲解，自解釋爲解，是相證而曉解也。【魏志·賈詡傳】太祖與韓遂、馬超戰渭南，問計於詡。對曰：離之而已。太祖曰：解。【註】謂曉悟也。　\n\r\n又【博雅】跡也。【爾雅·釋獸】𪊽，其跡解。【註】其跡名解。　又地名。【左傳·昭二十二年】王師軍於解。【註】洛陽西南有大解、小解。\n\r\n又【史記·甘茂傳】今公與楚解口地。【索隱】秦地名。【正義】解口，猶開口也。　又州縣名。【一統志】春秋爲晉之解梁城，戰國屬魏，漢爲解縣，屬河東郡，五代漢始置解州，治解縣，元屬平陽路，明因之。　又姓。【廣韻】自唐叔虞食邑于解，後因氏。又複姓。【姓苑】北魏有解枇氏，後攺爲解氏。　\n\r\n又【說文】解廌，獸也。【史記·司馬相如傳】弄解豸。【註】解豸，似鹿，一角，一名神羊。古者決訟，令觸不直者。唐御史法冠，一名解廌冠，取其能觸邪也。【晉書·輿服志】作獬豸。【王充·論衡】作觟𧣾。　又與嶰通。嶰谷，谷名。【前漢·律歷志】取竹之解谷。【孟康曰】解，脫也。一說昆侖之北谷名也。　又與澥通。【前漢·揚雄傳】江湖之雀，勃解之鳥。　又與蟹同。【呂覽·恃君篇】大解、陵魚，大人之居。【山海經】作大蟹。　\n\r\n又【唐韻】尸賣切【集韻】【韻會】下解切，𠀤蟹去聲。亦判也，散也，曉也，獸也，地名也。　\n\r\n又【玉篇】接中也。【周禮·冬官考工記】弓人爲弓，茭解中有變焉，故挍。【註】茭，弓檠也。茭解，謂接中也。　又支節也。【前漢·賈誼傳】所排擊剝割，皆衆理解也。【師古註】解，支節也。　又與懈同。【詩·大雅】不解于位。【註】解，怠惰也。【禮·月令】民氣解惰。　又與邂同。【正字通】解后，卽邂逅，言彼此不期而遇也。【六書正譌】別作邂，非。　\n\r\n又【廣韻】古隘切【集韻】【韻會】居隘切【正韻】居拜切，𠀤皆去聲。【類篇】除也。一曰聞上也。【韻會】發也。【唐制】進士由鄕而貢曰解額。\n\r\n又【國史補】外府不試而貢者，謂之拔解。【宋史·選舉志】天下之士，屛處山林，令監司守臣解送。\n\r\n又【職官志】入額人一任實滿四年，與解發赴銓。【正字通】凡官司解報、杻解，皆此音。【韻會】讀若懈，非。　又與廨同。【玉篇】署也。【商子·墾令篇】高其解舍。【左思·吳都賦】解署棊布。【註】言非一也。　\n\r\n又【集韻】口賣切，楷去聲。解垢，詭曲之辭。【莊子·胠篋篇】解垢同異。【音義】又音楷。　又叶舉履切，音几。【古詩】著以長相思，緣以結不解。以膠投漆中，誰能別離此。　又叶居縊切，音記。【楚辭·九章】愁鬱鬱之無快兮，居戚戚而不解。心鞿羈而不開兮，氣繚轉而自締。　又叶訖力切，音棘。【詩·魯頌】春秋匪解，享祀不忒。皇皇后帝，皇祖后稷。　又叶舉下切，嘉上聲。【僧皎然·題毗沙天王像】憶昔胡兵圍未解，感得此神天之下。　【俗書正誤】解从刀、牛。俗从羊作觧，非。廨字原从厂作。\n\r\n考證：〔【史記·封禪書】燕人方僊道，形解銷化。【註】尸解也。〕　謹照原文燕人改爲字。註字改集解。〔【史記·司馬相如傳】弄解豸。【註】解似鹿，一角，一名神羊。〕　謹照原文註解下增豸字。"}