{"拼音": "bà,ba,bǎi,bǐ,pí,pì", "部首": "网", "笔画数": "15", "Unicode": "7F77", "page": "949", "volume": "【未集中】【网字部】", "notes": "\r\n\r\n【廣韻】薄蟹切【集韻】【韻會】部買切，𠀤音𢞎。【說文】遣有罪也。从罔，能。言有賢能而入罔，卽貰遣之。周禮曰：議能之辟。　\n\r\n又【玉篇】休也，已也。【易·中孚】或鼓或罷。【左傳·襄三十年】皆自朝布路而罷。【論語】欲罷不能。　\n\r\n又【廣韻】甫靡切【集韻】補靡切，𠀤音彼。義同。　\n\r\n又【韻會】皮駕切，音與杷同。義同。　\n\r\n又【廣韻】符羈切【集韻】【正韻】蒲糜切，𠀤音皮。疲，或作罷。【玉篇】極也。【周禮·秋官·大司寇】以圜土聚敎罷民。【疏】罷謂困極罷弊。【禮·少儀】師役曰罷。【註】罷之爲言勞也。　\n\r\n又【楚辭·大招】誅譏罷只。【註】罷，駑也。【史記·平原君傳】臣不幸有罷癃之疾。　\n\r\n又【集韻】攀糜切，音披。罷辜，磔牲以祭。　\n\r\n又【集韻】羆，或省作罷。詳羆字註。　\n\r\n又【集韻】拍逼切，音堛。同副。副，判也。或作罷。　\n\r\n又【正韻】補買切，音擺。閩人呼父爲郞罷。【顧况詩】兒餒嗔郞罷。　【唐韻正】罷音皮，皮音婆。凡經傳中罷倦之罷，罷休之罷，皆讀婆。今人音皮，而誤又添一蒲蟹反，至土音，又轉而爲蒲怕矣。"}