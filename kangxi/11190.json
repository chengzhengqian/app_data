{"拼音": "jiè", "部首": "戈", "笔画数": "7", "Unicode": "6212", "page": "412", "volume": "【卯集中】【戈字部】", "notes": "\n\n〔古文〕𢦬【唐韻】古拜切【集韻】【韻會】【正韻】居拜切，𠀤音介。【說文】警也。【書·大禹謨】警戒無虞。　又諭也。【書·大禹謨】戒之用休。　又告也。【儀禮·士冠禮】主人戒賔。【註】告也。【聘禮】戒上介亦如之。【註】猶命也。　\n\n又【廣韻】愼也，具也。又備也。【易·萃卦】戒不虞。【註】備不虞也。　\n\n又【易·繫辭】聖人以此齊戒。【註】洗心曰齊，防患曰戒。【朱子·本義】湛然純一之謂齊，肅然警惕之謂戒。　又守也。【周禮·夏官·掌固】夜三鼜以號戒。【註】謂擊鼓行夜戒守也。\n\n又【司馬法】鼓夜半三通，號爲晨戒。　又通作誡。【易·繫辭】小懲而大誡。【前漢·賈誼傳】前車覆，後車誡。　又與界同。【史記·天官書】星茀於河戒。\n\n又【唐書·天文志】江河爲南北兩戒。　\n\n又【韻補】叶居吏切，音記。【六韜】將不常戒，則三軍失其備。　又叶紀力切，音亟。【詩·小雅】豈不日戒，玁狁孔棘。\n\n考證：〔【易·繫辭】聖人以此齋戒。〕　謹照原文齋改齊。〔【司馬法】鼓夜半三通，號爲發戒。〕　謹照原文發戒改晨戒。"}