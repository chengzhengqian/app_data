{"拼音": "yú", "部首": "木", "笔画数": "7", "Unicode": "6745", "page": "510", "volume": "【辰集中】【木字部】", "notes": "\n\n【唐韻】羽俱切【集韻】【韻會】【正韻】雲俱切，𠀤音于。【公羊傳·宣十二年】杅不穿，皮不蠹，則不出於四方。【何休註】杅，飮水器。　\n\n又【類篇】浴器。【禮·玉藻·正義】浴時入杅，浴竟出杅。　\n\n又【儀禮·旣夕註】杅亦作桙，盛湯漿盤也。【荀子·君道篇】槃圓而水圓，杅方而水方。　又杅杅猶于于，自足貌。【荀子·儒效篇】杅杅富人，豈不貧而富哉。　又大杅，山名。【山海經】崑崙之丘，黑水出焉，西流於大杅。　又地名。【前漢·武帝紀】遣因杅將軍公孫敖，築受降城。【註】因杅，匈奴地名。\n\n又【集韻】王遇切，音芋。義同。　\n\n又【史記·秦本紀】秦得燒掇焚杅君之國。【註】一孤切，音烏。○按古文杅同杇，今分。\n\n考證：〔【禮·旣夕註】杅亦作桙，盛湯漿器也。〕　謹照原文禮上增儀字。器也改盤也。"}