{"拼音": "jiàn,xiàn", "部首": "見", "笔画数": "7", "Unicode": "898B", "page": "1133", "volume": "【酉集上】【見字部】", "notes": "\r\n\r\n【唐韻】【廣韻】古甸切【集韻】【類篇】【韻會】【正韻】經電切，𠀤堅去聲。【說文】視也。从目从儿。【易·乾卦】飛龍在天，利見大人。【疏】德被天下，爲萬物所瞻覩。【書·立政】灼見三有俊心。【禮·王制】問百年者就見之。【周禮·春官】大宗伯以賔禮親邦國，春見曰朝，夏見曰宗，秋見曰覲，冬見曰遇，時見曰會，殷見曰同。【註】此六禮者，以諸侯見王爲義。【史記·五帝紀】舜擇吉月日，見四嶽、諸牧、班瑞。【前漢·東方朔傳】未得省見。【註】言不爲所拔識也。　\n\r\n又【通鑑】漢武帝元光五年，張湯、趙禹定律令，務在深文，作見知法。詳矢部知字註。又姓。出【姓苑】。　\n\r\n又【唐韻】胡甸切【集韻】【韻會】【正韻】形甸切，𠀤賢去聲。【廣韻】露也。【易·乾卦】見龍在田。【疏】陽氣發見，故曰見龍。【儀禮·士相見禮】某也，願見無由達。【註】凡𤰞于尊曰見，敵而曰見，謙敬之辭也。【史記·淮隂侯傳】情見勢屈。【師古曰】見，顯露也。　又薦達也。【左傳·昭二十年】齊豹見宗魯於公孟。【註】見，薦達也。謂爲之紹介，猶論語云：從者見之也。　又見在也。【史記·項羽紀】軍無見糧。【註】無見在之糧。【前漢·高五王傳】文帝封悼惠王子列侯見在者六人爲王。【集韻】俗作現。　\n\r\n又【集韻】日朝也。【詩·小雅】見睍曰消。【箋】韓詩作曣，云：見，日出也。　\n\r\n又【集韻】居莧切，音襇。棺衣也。【禮·雜記】實見閒，而後折入。【疏】一解云：鄭合見閒二字共爲覸，苦辯反。【集韻】或作梘。　又雜也。【禮·祭義】建設朝事，燔燎羶薌，見以蕭光。【註】見當爲覸，音閒厠之閒。孔穎達云：覵，謂雜也。"}