{"拼音": "chū", "部首": "凵", "笔画数": "5", "Unicode": "51FA", "page": "135", "volume": "【子集下】【凵字部】", "notes": "\n\n【唐韻】赤律切【集韻】【韻會】【正韻】尺律切，𠀤春入聲。【說文】進也。【廣韻】見也，遠也。【增韻】出入也，吐也，寫也。又生也。【爾雅·釋訓】男子謂姊妹之子爲出。【左傳·成十三年】康公，我之自出。【註】秦康公，晉之甥也。\n\n又【周禮·秋官·大司𡨥】其不能改而出圜土者殺。【註】出謂越獄逃亡也。\n\n又【增韻】斥也。【正韻】亦作黜絀。\n\n又【唐韻】【集韻】【韻會】尺類切【正韻】蚩瑞切，𠀤推去聲。自中而外也。\n\n又【正韻】凡物自出，則入聲。非自出而出之，則去聲。然亦有互用者。又叶尺僞切，吹去聲。【詩·小雅】匪舌是出，維躬是瘁。又叶敕律切，音黜。【馬融·圍棋賦】熒惑窘乏兮無令詐出，深念遠慮兮勝乃可必。\n\n又【韻補】叶側劣切，音茁。【曹植·卞后誄】詳惟聖善，岐嶷秀出。德配姜嫄，不忝先哲。又叶赤知切，音侈。【穆天子傳·西王母謠】白雲在天，丘陵自出。道里悠遠，山川閒之。又叶赤至切，音熾。【楚辭·九章】竊快在其中心兮，揚厥憑而不竢。芳與澤其雜糅兮，羌芳華自中出。【靈樞經】男內女外，堅拒勿出。謹守勿內，是謂得氣。"}