{"拼音": "gōng", "部首": "力", "笔画数": "5", "Unicode": "529F", "page": "146", "volume": "【子集下】【力字部】", "notes": "\n\n【唐韻】古紅切【集韻】【韻會】沽紅切，𠀤音公。【說文】以勞定國曰功。从力，工聲。【廣韻】功績也。【書·禹謨】九功惟敘。又自以爲功曰功之。【史記·信陵君傳】公子乃自驕而功之，竊爲公子不取也。又功，毛詩作公。【詩·小雅】以奏膚公。【註】功也。\n\n又【韻會】大功，小功，喪服名。謂治布有精麤之分。或作紅。史記漢書，大功小功，作大紅小紅。\n\n又【廣韻】漢複姓。【何氏姓苑】漢營陵令成功恢。禹治水告成功後爲氏。\n\n又【韻補】叶姑黃切，音光。【東方朔·七諫】信直退而毀敗兮，虛僞進而得當。追悔過之無及兮，豈盡忠而有功。又叶居銀切，音巾。【司馬相如·子虛賦】騖于鹽浦，割鮮染輪。射中獲多，矜而自功。"}