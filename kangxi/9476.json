{"拼音": "bì", "部首": "弓", "笔画数": "12", "Unicode": "5F3C", "page": "360", "volume": "【寅集下】【弓字部】", "notes": "\n\n〔古文〕𠡂㢸𠨒𢘍𢏇𢼥【唐韻】房密切【集韻】【韻會】【正韻】薄密切，𠀤頻入聲。【說文】本作𢐀。㐁，舌也。舌柔而弓剛，以柔从剛，輔弼之意。【韻會】所以輔正弓弩者。【正韻】正弓器也。　\n\n又【爾雅·釋詁】俌也。【註】俌猶輔也。【書·大禹謨】明于五𠛬，以弼五敎。\n\n又【說命】夢帝賚予良弼。【越語】憎輔遠弼。【註】相道爲輔，矯過爲弼。　又戾也。【前漢·五行志】君臣故弼，兹謂悖。【註】弼，猶相戾也。悖，惑也。　\n\n又【爾雅·釋詁】重也。【註】弼輔，所以爲重疉也。　\n\n又【揚子·方言】弼，高也。　又通作拂。【孟子】入則無法家拂士。　又叶平祕切，音備。【李嵩·述志賦】赳赳干城，翼翼上弼。志馘奔鯨，截彼醜類。　【集韻】或作𢐡。\n\n考證：〔【前漢·𠛬法志】君臣故弼，兹謂悖。〕　謹按所引係五行志文，非𠛬法志文。據改五行志。"}