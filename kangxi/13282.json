{"拼音": "jīng", "部首": "方", "笔画数": "11", "Unicode": "65CC", "page": "483", "volume": "【卯集下】【方字部】", "notes": "\n\n【唐韻】【正韻】子盈切【集韻】【韻會】咨盈切，𠀤音精。【說文】析羽注旄首，所以進士卒。【爾雅·釋天】註旄首曰旌。【註】載旄於竿頭，如今之幢，亦有旒。【又】旌旂。【疏】旌旂者，凡旗之名雖異，旌旂爲之總稱。【廣雅】天子旌高九仞，諸侯七仞，大夫五仞，士三仞。【釋名】旌，精也。有精光也。【詩·鄘風】孑孑干旌。【周禮·春官·司常】析羽爲旌。【又】斿車載旌。　\n\n又【周禮·天官·掌舍】爲帷宮設旌門。【註】樹旌以表門。　\n\n又【周禮·地官·掌節】道路用旌節。【註】今使者所擁節是也。　\n\n又【禮·曲禮】武車綏旌，德車結旌。【註】武車尚威武，故舒散若花。德美在內，故纏旌於竿。　\n\n又【書·畢命】旌別淑慝。【傳】言當識別頑民之善惡。【疏】旌旗所以表識貴賤，故傳以旌爲識。　\n\n又【左傳·莊二十八年】且旌君伐。【註】旌，章也。　\n\n又【周語】故爲車服以旌之。【註】旌，表也。　\n\n又【後漢·胡廣傳】德以旌賢。【註】旌，明也。\n\n考證：〔【爾雅·釋天】旄首曰旌。〕　謹照原文旄上增註字。〔【又】旌旂。【疏】旌旂者，凡旗之名雖異，旌旂爲之總稱。〕　謹按此十九字亦係爾雅釋天文，謹改於亦有旒之下，廣雅之前。〔斿車建旌。〕　謹照周禮原文建旌改載旌。"}