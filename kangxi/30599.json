{"拼音": "méng,míng", "部首": "艸", "笔画数": "11", "Unicode": "840C", "page": "1041", "volume": "【申集上】【艸字部】", "notes": "\r\n\r\n〔古文〕鋂【唐韻】莫耕切【正韻】眉庚切，𠀤音氓。【說文】草芽也。　\n\r\n又【韻會】菜始生也。【博雅】始也。　又不動貌。【莊子·應帝王】鄕吾示之以地文，萌乎不震不正。　又耕亦曰萌。【周禮·秋官】薙氏掌殺草，春始生而萌之。【註】謂耕反其萌芽。　又姓。【正字通】五代蜀裨將萌慮。　又葭萌，地名。【史記·貨殖傳註】屬廣漢，今利州縣。　又通氓。【管子·山國軌】謂高田之萌曰：吾所寄幣于子者若干。【註】萌，民也。【戰國策】施及萌隷。　又同蕄。【爾雅·釋訓】存存、萌萌，在也。　\n\r\n又【唐韻古音】讀芒。【揚雄·幽州牧箴】義兵涉漠，偃我邊萌。叶下康韻。　又義與芒通。【禮·月令】句者畢出，萌者盡達。【管子·五行篇】艸木區萌。區萌卽句芒也。　\n\r\n又【集韻】彌登切，音瞢。義同。　又眉兵切，音明。蕨萌，草名。"}