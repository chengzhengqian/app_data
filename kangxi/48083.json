{"拼音": "dǐng,zhēn", "部首": "鼎", "笔画数": "12", "Unicode": "9F0E", "page": "1525", "volume": "【亥集下】【鼎字部】", "notes": "\r\n\r\n〔古文〕鼑【唐韻】【集韻】【韻會】𠀤都挺切，音頂。【說文】鼎三足兩耳，和五味之寶器也。昔禹收九牧之金，鑄鼎荆山之下。【玉篇】鼎,所以熟食器也。【左傳·宣三年】昔夏之方有德也，遠方圖物，貢金九牧，鑄鼎象物，百物而爲之備，使民知神姦，故民入川澤山林，不逢不若，螭魅罔兩莫能逢之。【周禮·天官·膳夫】王日一舉鼎，十有二物，皆有俎。【鄭註】鼎有十二，牢鼎九，陪鼎三。　\n\r\n又【周易卦名】巽下離上之卦。　\n\r\n又【正韻】鼎，當也。　又方也。【前漢·賈誼傳】天子春秋鼎盛。　又鼎鼎，大舒也。【禮·檀弓】喪事鼎鼎爾，則小人。【疏】形體寬慢也。　又周鼎，星名。見【步天歌】。　又湖名。【史記·封禪書】黃帝鑄鼎於荆山，後世因名其處爲鼎湖。　又州名。宋朗州攺鼎州。　又城門名。【後漢·郡國志】雒陽東城曰鼎門。【註】九鼎所後入。　又維舟曰鼎。【揚子·方言】維之謂之鼎。　又官名。【前漢·東方朔傳】夏育爲鼎官。【註】鼎官，今殿前舉鼎者也。　又姓。未將鼎澧。　又人名。【西京雜記】鼎，匡衡小名也。\n\r\n又【前漢·匡衡傳註】張晏曰：匡衡少時字鼎，長乃易字稚圭，世所傳衡與貢禹書，上言衡狀報，下言匡鼎白，知是字也。【又】無說詩匡鼎來。【註】服虔曰：鼎，猶言當也，若言匡且來也。○按服虔註誤。　\n\r\n又【前漢·賈捐之傳】捐之復短石顯。楊興曰：顯鼎貴。【註】如淳曰：言方且欲貴矣。鼎音釘。師古曰：讀如字。　又叶他經切，音汀。【左思·吳都賦】精若耀星，聲若雷霆。名藏於山經，形鏤於夏鼎。\n\r\n考證：〔【周禮·天官·膳夫】王旦舉。〕　謹按旦字乃日一二字之譌。謹照原文改爲王日一舉。"}