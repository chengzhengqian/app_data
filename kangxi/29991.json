{"拼音": "liáng,liǎng", "部首": "艮", "笔画数": "7", "Unicode": "826F", "page": "1013", "volume": "【未集下】【艮字部】", "notes": "\r\n\r\n〔古文〕𡰩𥭣𡆨【廣韻】【集韻】【韻會】呂張切【正韻】龍張切，𠀤音梁。【說文】善也。【廣韻】賢也。【釋名】良，量也。量力而動，不敢越限也。【書·益稷】元首明哉，股肱良哉。\n\r\n又【太甲】一人元良，萬邦以貞。【註】元，大。良，善也。　\n\r\n又【論語】夫子溫良恭儉讓以得之。【朱註】良，易直也。\n\r\n又【爾雅·釋詁】良，首也。　\n\r\n又【博雅】良，長也。　\n\r\n又【正韻】器工曰良。【禮·月令】陶器必良。【周禮·天官·王府】掌凡良貨賄之藏。\n\r\n又【內府】掌良兵良器，以待邦之大用。\n\r\n又【春官·巾車】凡良車散車不在等者，其用無常。【註】作之有功有沽。【疏】精作爲功則曰良。麤作爲沽，則曰散也。　\n\r\n又【博雅】良，牢，𩋆也。　又深也。【後漢·祭遵傳】良夜乃罷。【註】良，猶深也。　又良人，夫也。【儀禮·士昏禮】御衽于奧，媵衽良席在東。【註】婦人稱夫曰良。【孟子】良人者，所仰望而終身也。　又夫稱婦亦曰良人。【詩·唐風】今夕何夕，見此良人。【毛傳】良人，美室也。◎按朱註云：良人，夫稱也。與毛傳異。　又良久，頗久也。【列子·仲尼篇】公子牟默然良久，告退。【正韻】或以爲良久，少久也。一曰良，略也。聲輕，故轉略爲良。　又病愈曰良愈。　又能也。【左傳·昭十八年】弗良及也。【疏】正義曰：良是語詞。服虔云：弗良及者，不能及也。良，能也。　\n\r\n又【左傳·莊十六年】良月。【註】十月也。　\n\r\n又【禮·少儀】僕者右帶劒，負良綏，申之面。【註】良綏，君綏也。　\n\r\n又【莊子·危言篇】嘗視其良。【註】墓也。　\n\r\n又【諡法】溫良好善曰良。　又姓。鄭大夫良霄，漢長秋良賀。　又王良，星名。　又大良造，秦官名。　又地名。【左傳·昭十三年】秋，晉侯會吳子于良。【註】下邳有良城縣。　又山名。【山海經】良餘之山，其上多穀柞，無石。　又草名。【博雅】黃良，大黃也。　又彊良，獸名。見【山海經】。　又吉良，良馬名。見【唐書·兵志】。　\n\r\n又【古今注】螢火，一名丹良。　\n\r\n又【韻會】里養切，音兩。【周禮·夏官·方相氏】以戈擊四隅，毆方良。【註】方良，罔兩也。【釋文】方言：罔良，音兩。　\n\r\n又【正字通】音亮。【古詩】良無盤石固。【李白·宴桃李園序】良有以也。\n\r\n考證：〔【莊子·危言篇】往視其良。〕謹照原書危言篇改列御寇。往視改嘗視。　"}