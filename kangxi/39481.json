{"拼音": "cù,zuó", "部首": "酉", "笔画数": "15", "Unicode": "918B", "page": "1284", "volume": "【酉集下】【酉字部】", "notes": "\r\n\r\n【廣韻】在各切【集韻】疾各切，𠀤音昨。【說文】客酌主人也。【徐曰】今俗作倉故切，溷酢，非是。【玉篇】報也。進酒於客曰獻，客答主人曰醋。今音措。【儀禮·特牲饋食禮】祝酌受尸，尸醋主人。【註】今文醋曰酢。　\n\r\n又【廣韻】【集韻】【韻會】【正韻】𠀤倉故切，音措。【廣韻】醬醋。◎按醬醋之醋，古人作酢。互詳酢字註。　又醋溝，地名。【岑參詩】龍堆接醋溝。【郭緣生·述征記】醬魁城至醋溝十里。"}