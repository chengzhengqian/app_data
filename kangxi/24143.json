{"拼音": "xiá", "部首": "示", "笔画数": "10", "Unicode": "796B", "page": "843", "volume": "【午集下】【示字部】", "notes": "\r\n\r\n【唐韻】侯夾切【集韻】【韻會】轄夾切【正韻】胡夾切，𠀤音洽。【說文】大合祭先祖親疏遠近也。【公羊傳·文二年】大事者何，大祫也。大祫者何，合祭也。毀廟之主，𨻰於太祖，未毀廟之主，皆升合食於太祖。【禮·王制】天子犆礿，祫禘，祫嘗，祫烝。○按凡合祭曰祫，禘嘗烝皆合祭，故皆言祫。據此則知天子別無祫祭。凡諸經傳所言祫皆指禘、嘗、烝之祭也。但烝、嘗二祭，止太祖及羣廟，而禘則上追太祖所自出，下及毀廟之主，其祫較烝、嘗爲大，故《春秋》於文二年八月之禘，書爲大事，而《公羊》釋之爲大祫也。互詳禘字註。"}