{"拼音": "chēng,zhèng", "部首": "目", "笔画数": "16", "Unicode": "77A0", "page": "816", "volume": "【午集中】【目字部】", "notes": "\r\n\r\n【廣韻】丑庚切【集韻】【韻會】【正韻】抽庚切，𠀤音撐。【倉頡篇】直視也。【莊子·田子方】夫子奔軼，絕塵，而回瞠若平後矣。【宋史·孔宗旦傳】宗旦始官京東，與李師道徐程尚同等爲監司耳目，號爲四瞠，人多惡之。　\n\r\n又【玉篇】與𥊲同。【馬融·長笛賦】留眎瞠眙。【文選】作𥊲。　又通作憆。【前漢·外戚傳】武問客，陛下得武書，意如何。曰：憆也。【註】直視貌。師古曰：字本作瞠，其音同耳。　\n\r\n又【集韻】【韻會】恥孟切【正韻】敕諍切，𠀤撐去聲。\n\r\n又【五音集韻】徒杏切，音瑒。\n\r\n又【集韻】抽良切，音倀。義𠀤同。　又他郞切，音湯。亦直視也。或作𥊲。　又徐更切，棖去聲。定視也。與𥊼同。　【韻會】亦作盯䁎。【正字通】或作瞪。"}