{"拼音": "diǎn", "部首": "八", "笔画数": "8", "Unicode": "5178", "page": "128", "volume": "【子集下】【八字部】", "notes": "\n\n〔古文〕𥮏【唐韻】【集韻】【韻會】【正韻】𠀤多殄切，顚上聲。【說文】典，五帝之書也。从𠕁在丌上，尊閣之也。【爾雅·釋言】典，經也。【廣韻】法也。【書·舜典】愼𡽪五典。【註】五典，五常也。【周禮·天官·大宰之職】掌建邦之六典。【秋官·大司𡨥】掌建邦之三典。【疏】常經卽是法式。\n\n又【周語】召公曰：瞽獻典。【註】典，樂典也。又典守，猶主也。【周禮·春官】典同。【又】典瑞。【戰國策】我典主東地。【註】典猶職典也。又姓。【魏志】有典韋。\n\n又【集韻】【韻會】【正韻】𠀤徒典切，音殄。【正韻】堅潤貌。【周禮·冬官考工記】是故輈欲頎典。【註】頎讀爲懇。典，堅韌貌。【韻會】一曰車轅束。"}