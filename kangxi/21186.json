{"拼音": "chǎn", "部首": "生", "笔画数": "11", "Unicode": "7522", "page": "755", "volume": "【午集上】【生字部】", "notes": "\r\n\r\n【唐韻】【集韻】【韻會】𠀤所𥳑切，音剗。【說文】生也。【正字通】婦生子曰產，物生亦曰產。【禮·鄕飮酒禮】產萬物者，聖也。【註】聖之言生也。【周禮·春官·大宗伯】以天產作隂德，以中禮防之。以地產作陽德，以和樂防之。【註】天產者動物，謂六牲之屬。地產者植物，謂九穀之屬。【前漢·昭帝紀】金芝九莖，產于函德殿銅池中。　又本其所生長之地曰產。【孟子】𨻰良，楚產也。【左傳·僖二年】屈產之乗。【註】屈地生良馬。趙岐以屈產爲地名，誤。　又民業曰產。【孟子】有恆產者有恆心。【前漢·高祖紀】常有大度，不事家人生產作業。　\n\r\n又【五音集韻】大籥似笛，三孔而短。【爾雅·釋樂】大籥謂之產。　又水名。與滻同。【前漢·郊祀志】霸產豐勞。　又與嵼同。【楚辭·九章】思蹇產而不釋。　又姓。【何氏姓苑】彭城人也。【正字通】明產麟，產瓘。　\n\r\n又【五音集韻】所晏切，音訕。生育也。　\n\r\n又【韻補】叶𤕤舉切，數上聲。【漢樂章】安其所，樂終產，樂終產，世繼緒。　又所蹇切，先上聲。【張協登北芒山賦】靈嶽鬱以造天，連岡巖以蹇產。伊洛渾而東流，帝君赫以崇顯。　或作𡾰嵼。"}