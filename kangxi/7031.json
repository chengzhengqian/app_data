{"拼音": "níng,nìng,zhù", "部首": "宀", "笔画数": "14", "Unicode": "5BE7", "page": "291", "volume": "【寅集上】【宀字部】", "notes": "\n\n〔古文〕寍【唐韻】奴丁切【集韻】【韻會】囊丁切【正韻】奴經切，𠀤佞平聲。【說文】願詞也。从丂，寍聲。　又安也。【易·乾卦】首出庶物，萬國咸寧。【詩·大雅】文王有聲，遹求厥寧。【書·康誥】裕乃以民寧。【註】行寬政，乃以安民也。　\n\n又【書·洪範】五福，三曰康寧。【註】無疾病也。　又女嫁歸省父母曰寧。【詩·周南】歸寧父母。　又予寧居喪也。【前漢·哀帝紀】博士弟子父母喪，子寧三年。　又無寧，寧也，願辭也。【左傳·隱十一年】無寧兹許公復奉其社稷。\n\n又【襄二十六年】若不幸而過，寧僭無濫。【書·大禹謨】與其殺不辜，寧失不經。　又丁寧，屬付諄復也。【前漢·郞顗傳】丁寧再三。俗作叮嚀。　又丁寧，鉦也。【左傳·宣四年】著於丁寧。【正義】言著於丁寧，則丁寧是器。【晉語】伐備鐘鼓，聲罪也。戰以錞于丁寧，儆其民也。是丁寧，戰之用也。　又州名，秦北郡，魏置華州，西魏改寧州。　又姓。　\n\n又【集韻】乃定切，音佞。通甯。【前漢·郊祀歌】穰穰復正直往甯。【師古註】叶音平聲。言獲福旣多，歸於正道，克當往日所願也。　又叶乃挺切，佞上聲。【張載·七命】王猷四塞，圅夏謐寧。丹冥投烽，靑徼釋警。　又叶女良切，音娘。【蘇軾·富鄭公𥓓】堂堂韓公，與萊相望。再聘於燕，四方以寧。望平聲。　【韻會】本作寧，經史作寧，俗作寜。寧从丂。"}