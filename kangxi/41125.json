{"拼音": "è,yān,yè,yù", "部首": "門", "笔画数": "16", "Unicode": "95BC", "page": "1337", "volume": "【戌集上】【門字部】", "notes": "\r\n\r\n【唐韻】烏割切【集韻】【韻會】【正韻】阿葛切，𠀤音遏。【說文】遮壅也。【廣韻】止也，塞也。【前漢·景十三王傳】今臣雍閼不得聞。【註】閼，烏曷反。止也。【楚辭·九思】志閼絕兮安如。【註】志望已訖，不知所之。【列子·楊朱篇】管夷吾曰：肆之而已，勿壅勿閼。【蔡邕·樊惠渠歌】我有長流，莫或閼之。【釋文】𠀤音遏。　\n\r\n又【爾雅·釋天】太歲在甲曰閼逢，太歲在卯曰單閼。【釋文】閼，烏割切。【淮南子·天文訓】寅在甲曰閼蓬。【註】言萬物鋒芒欲出，擁遏未通，故曰閼蓬也。　又星名。【前漢·律歷志】大火，閼伯之星也。　又城名。【史記·秦本紀】攻趙閼與。【註】儀州和順縣，卽古閼與城。【郡縣誌】閼與，在磁州武安縣。今屬彰德府。\n\r\n又【後漢·郡國志】上黨涅縣有閼與聚。　又人名。【左傳·襄九年】陶唐氏之火正閼伯居商丘。\n\r\n又【隱十一年】公孫閼，與潁考叔爭車。【註】公孫閼，鄭大夫。【釋文】𠀤於葛反。【前漢·景帝紀】閼爲臨江王。【註】閼，一曷反。　\n\r\n又【廣韻】【集韻】【韻會】【正韻】𠀤於歇切，音謁。義同。　\n\r\n又【集韻】或作堨。詳堨字註。　\n\r\n又【五音集韻】依倨切，音飫。閼與，容暇貌。【前漢·揚雄傳】窮宂閼與。【註】晉灼曰：閼與，容貌也。師古曰：閼與，容暇之貌也。　\n\r\n又【廣韻】烏前切【集韻】因蓮切，𠀤音煙。閼氏，單于適妻也。【前漢·韓王信傳】乃使人厚遺閼氏。【註】閼，於連反。【史記·匈奴傳】後有所愛閼氏。【索隱註】閼氏，匈奴皇后號也。習鑿齒與燕王書曰：山下有紅藍，北方人採取其花染緋黃，捋取其上英鮮者作臙脂，婦人採捋用爲顏色，因名妻作閼氏。　\n\r\n又【史記·歷書】年名焉逢。【註】甲歲雄也。漢書作閼逢。閼亦音焉。　\n\r\n又【廣韻】於乾切【集韻】尤虔切，𠀤音焉。義同。"}