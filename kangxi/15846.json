{"拼音": "guī,kuì", "部首": "止", "笔画数": "5", "Unicode": "5F52", "page": "578", "volume": "【辰集下】【止字部】", "notes": "\n\n〔古文〕𤾤【唐韻】舉韋切【集韻】居韋切，𠀤音騩。還也，入也。【詩·小雅】薄音旋歸。　又還所取之物亦曰歸。【春秋·定十年】齊人來歸鄆、讙、龜隂田。\n\n又【禮·祭義】父母全而生之，予全而歸之。【孟子】久假而不歸。皆還復之義。　\n\n又【春秋·隱元年】歸惠公仲子之賵。【杜註】歸者，不反之辭。【桓七年】突歸于鄭。【穀梁傳】歸，易辭也。　又依歸也。【詩·曹風】于我歸處。【毛傳】歸，依歸也。　又歸附也。【穀梁傳·莊二年】王者，民之所歸往也。【詩·大雅】豈弟君子，民之攸歸。　\n\n又【說文】女嫁也。【詩·周南】之子于歸。【禮·禮運】男有分，女有歸。\n\n又【穀梁傳·隱二年】婦人謂嫁曰歸，反曰來歸。【註】嫁而曰歸，明外屬也。反曰來歸，明從外至也。【左傳·莊二十七年】凡諸侯之女歸寧曰來，出曰來歸。夫人歸寧曰如某，出曰歸于某。　又投也，委也。【左傳·襄三年】請歸死于司敗。\n\n又【前漢·申屠嘉傳】鼂錯恐自歸景帝。【註】師古曰：自首于天子。　又與也，許也。【論語】天下歸仁焉。　又合也。【禮·緇衣】私惠不歸德。【註】謂不合於德義。　又終也。【左傳·宣十一年】以討召諸侯，而以貪歸之。　又歸妹，卦名。　又三歸，臺名。【史記註】三歸，取三姓女也。　又指趨曰歸。【易·繫辭】殊途而同歸。【史記·李斯傳】覩指而識歸。　又道家有八歸。【參同契】九還、七返、八歸、六居。【註】八歸者，天三生木，地八成汞，戊己一合，木汞之眞，歸煉鼎中，故曰八歸。　\n\n又【謝察微·算經】有歸法，歸已入之數也。　又歸藏，黃帝《易》名。一曰殷《易》。【周禮·春官】大卜掌三《易》之灋，二曰歸藏。【註】歸藏者，萬物莫不歸而藏之于中。此《易》以純坤爲首，故名。　\n\n又【爾雅·釋親】女子謂晜弟之子爲姪，謂姪之子爲歸孫。　又饋也。【論語】歸孔子豚。【晉語】不腆敝邑之禮，敢歸諸下執政。　又山名。【山海經】太行之山，其首曰歸山，其上有金玉，其下有碧。　又州名。【廣韻】本春秋夔子國，武德初，割夔州之秭歸巴東二縣，置州，取歸國爲名也。【廣輿記】今屬荆州府。　又姓。　又歸邪，星氣名。【前漢·天文志】如星非星，如雲非雲，名曰歸邪。歸邪出，必有歸國者，邪音虵。　又忘歸，矢名，見【公孫子】。　又姊歸，鳥名。當歸，藥名。　\n\n又【集韻】求位切，音匱。同饋。【說文】餉也。亦讀如字。義見上。　籀省作㱕。漢𥓓作歸。\n\n考證：〔【周禮·春官】大占掌三易之法。〕　謹照原文占改卜。法改灋。"}