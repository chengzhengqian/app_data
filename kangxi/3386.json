{"拼音": "xián", "部首": "口", "笔画数": "9", "Unicode": "54B8", "page": "187", "volume": "【丑集上】【口字部】", "notes": "\n\n【唐韻】胡監切【集韻】【韻會】胡讒切【正韻】胡嵒切，𠀤音諴。【說文】皆也。【玉篇】悉也。【書·堯典】庶績咸熙。【左傳·僖二十四年】周公弔二叔之不咸。【註】咸，同也。【魯語】小賜不咸。【註】咸，徧也。【莊子·知北遊】周徧咸三者異名同實，其指一也。【史記·司馬相如傳】上咸五，下登三。【註】師古曰：與五帝皆盛也。　又卦名。【易·咸卦】彖曰：咸，感也。　\n\n又【易·雜卦】咸，速也。　\n\n又【爾雅·釋丘】左高曰咸丘。　又樂名。【周禮·春官·大司樂】大咸。【註】大咸，咸池，堯樂也。　又地名。【史記·秦本紀】孝公十二年，作爲咸陽。　又星名。【前漢·天文志】咸漢星出西北。　\n\n又【王充·論衡】任氣卒咸，不揆於人。　又姓。【姓苑】巫咸之後，今東海有之。　\n\n又【集韻】居咸切，音緘。【禮·喪大記】凡封，大夫士以咸。【註】咸讀爲緘，今齊人謂棺束爲緘繩。咸或爲椷。【釋文】咸，一本作緘。　\n\n又【集韻】古斬切，音鰔。與減同。損也。　又一曰水名，詳水部減字註。　又姓。【前漢·酷吏傳】咸宣，楊人也。【註】咸音減省之減。　\n\n又【集韻】公陷切，音䫡。亦與減同。詳水部減字註。　又音憾。【左傳·昭二十一年】窕則不咸。【註】不充滿人心。【釋文】咸，本亦作感，戸暗反。○按感同憾。　又叶餘針切，音𠛬。【張衡·舞賦】歌以詠志，舞以旌心。細則聲窕，大則不咸。"}