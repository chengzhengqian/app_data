{"拼音": "yuán", "部首": "囗", "笔画数": "13", "Unicode": "5712", "page": "220", "volume": "【丑集上】【囗字部】", "notes": "\n\n【唐韻】羽元切【集韻】于元切，𠀤音袁。【說文】所以樹果也。【初學記】有藩曰園。【易·賁卦】賁于丘園，束帛戔戔。【詩·鄭風】將仲子兮，無踰我園。【註】園者，圃之樊，其內可樹木也。\n\n又【周禮·地官·載師】以場圃任園地。【註】圃，種果蓏之屬。季秋，於其中爲場。樊圃謂之園，任者取正於是也。【又】園廛二十而一。【註】廛無穀，園少利，故僅二十而稅一也。　又歷代帝王陵寢曰園。漢制，園陵有令，文帝陵爲文園。【司馬相如傳】爲文園令。\n\n又【唐書·李晟傳】臣已肅淸宮禁，袛謁寢園。　又桃園，地名。【前漢·地理志】全鳩里，其西名桃園，卽古之桃林也。【潘岳·西征賦】問休牛之故林，感徵名於桃園。　又袛園。【梵書】須達多長者，建精舍，請佛住，凡千二百區，謂之祇樹園。又東園公，商山四皓之一。○按史失其姓名，《字彙》以園公爲姓，非。　又叶于羣切，音熅。【蘇軾·祭韓琦文】意廣才疏，將歸丘園。公治此邦，歿食其民。\n\n考證：〔【周禮·地官·充人】以場圃任園地。〕　謹照原文充人改載師。〔【梵書】須達多長者，建精舍，請佛住，凡十二百區。〕　謹按文義十改千。"}