{"拼音": "yì", "部首": "弋", "笔画数": "3", "Unicode": "5F0B", "page": "355", "volume": "【寅集下】【弋字部】", "notes": "\n\n【唐韻】與職切【集韻】【韻會】逸職切，𠀤音翊。【玉篇】繳射也。【韻會】弋，繳射飛鳥也。【周禮·夏官·司弓矢】矰矢，茀矢用諸弋射。【冬官·考工記】弓人爲弓，往體多，來體寡，謂之夾庾之屬，利射侯與弋。【詩·鄭風】弋鳧與鴈。【疏】弋謂以繩繫矢而射也。【列子·湯問篇】蒲且子之弋也。弱弓纖繳，乗風振之，連雙鶬於靑雲之際。【註】蒲且子，古善弋射者。　又左弋，官名。【前漢·百官表】少府屬有左弋。太初元年，更名爲佽飛，掌弋射。　\n\n又【韻會】弋，取也。【書·多士】非我小國，敢弋殷命。【註】弋，取也。【疏】弋，射也。射而取之，故弋爲取也。　\n\n又【玉篇】橛也。所以挂物也。【爾雅·釋宫】雞棲於弋爲榤。【疏】弋，橜也。【玉篇】一作杙。\n\n又【釋宮】樴謂之杙。【註】橜也。　又黑色。【前漢·文帝紀贊】身衣弋綈。【註】如淳曰：弋，皁也。師古曰：弋，黑色也。　又水名。【隋書·地理志】鄱陽郡弋陽縣，舊曰葛陽，有弋水。　又縣名。【後漢·郡國志】北地郡弋居縣。　又國名。【前漢·𨻰湯傳】南排，月氏，山離，烏弋。【註】山離，烏弋，去中國二萬里。【揚雄·長楊賦】登南山瞰烏弋。\n\n又【後漢·西域傳】栗弋，國屬康居，出名馬蒲萄酒，特有名焉。　又無弋，羌部名。【後漢·西羌傳】羌無弋爰劒者，秦厲公時爲秦所拘執，以爲奴隸，後得亡歸。羌人以奴爲無弋，以爰劒嘗爲奴隸，故因名之。　又姓。【姓苑】出河東。今蒲州有弋氏。【詩·鄘風】美孟弋矣。【註】弋，姓也。　又與㚤通。【韻會】㚤，婦官。通作弋。漢有鉤弋夫人。【前漢·外戚傳】孝武鉤弋趙倢伃。武帝巡狩過河閒，使使召之。旣至，女兩手皆拳，上自披之，手卽時伸。號曰拳夫人，居鉤弋宮。"}