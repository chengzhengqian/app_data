{"拼音": "nǐ,níng,yí", "部首": "疋", "笔画数": "14", "Unicode": "7591", "page": "768", "volume": "【午集上】【疋字部】", "notes": "\r\n\r\n〔古文〕𦬦【唐韻】語其切【集韻】魚其切【韻會】凝其切，𠀤音宜。惑也。【廣韻】不定也。【易·乾卦】或之者，疑之也。【禮·坊記】夫禮者所以章疑別微。以爲民坊者也。【疏】疑謂是非不決，當用禮以章明之。　又度也。【儀禮·士相見禮】凡燕見于君，必辨君之南面，若不得，則正方不疑君。【註】疑，度也，不可預度君之面位，邪立嚮之。　\n\r\n又【廣韻】恐也。　\n\r\n又【增韻】似也，嫌也。　\n\r\n又【爾雅·釋言】戾也。　又山名。【淮南子·原道訓】九疑之南，陸事寡而水事衆。【註】九疑，山名也。在蒼梧。　又神名。【山海經】符惕之山，其上多椶柟，下多金玉，神江疑居之。　又官名。【禮·文王世子】虞夏商周有師保，有疑丞。【疏】古者天子必有四鄰，前曰疑，後曰丞，左曰輔，右曰弼。　\n\r\n又【韻會】疑陵切【正韻】魚陵切，𠀤音凝，定也。【詩·大雅】靡所止疑，云徂何往。【傳】疑，定也。【疏】正義曰：疑，音凝。疑者，安靜之義，故爲定也。【莊子·達生篇】用志不分，乃疑于神。　\n\r\n又【集韻】魚乙切【韻會】【正韻】魚乞切，𠀤銀入聲。【儀禮·鄕射禮】賓升西階，上疑立。【註】疑，止也。有矜莊之色。【釋文】疑，魚乙切。\n\r\n又【士昏禮】婦疑立于席西。【註】疑，正立自定之貌。　\n\r\n又【集韻】【韻會】𠀤偶起切，同擬。【易·文言】隂疑于陽。【禮·射義】不以公卿爲賓，而以大夫爲賓，爲疑也。【註】疑，自下上至之辭也。【疏】疑，擬也。是在下比擬於上，故云自下上至之辭也。　\n\r\n又【韻補】叶魚記切，音義。【易·升卦】升虛邑無所疑也。　又叶魚求切，音牛。【賈誼·鵩賦】德人無累，知命不憂。細故芥蔕，何足以疑。"}