{"拼音": "lóng", "部首": "耳", "笔画数": "23", "Unicode": "807E", "page": "970", "volume": "【未集中】【耳字部】", "notes": "\r\n\r\n【唐韻】盧紅切【集韻】【正韻】盧東切，𠀤音籠。【說文】無聞也。【釋名】籠也。如在蒙籠之內，不可察也。【左傳·僖二十六年】耳不聽五聲之和爲聾。\n\r\n又【宣十四年】鄭昭宋聾。【註】聾，闇也。【禮·王制】瘖聾跛躃斷者。【疏】聾謂耳不聞聲。　又葱聾，獸名。【山海經】符禺之山，其獸多蔥聾，其狀如羊而赤鬛。【註】葱聾，如羊，黑首赤鬛。　\n\r\n又【韻補】叶盧黃切，音郞。【易林】遠視無光，不知靑黃。黈纊塞耳，使君闇聾。\n\r\n考證：〔【左傳·僖二十六年】耳不聽五聲之和曰聾。〕　謹照原文曰聾改爲聾。"}