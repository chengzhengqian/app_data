{"拼音": "hē,ā,ɑ", "部首": "口", "笔画数": "8", "Unicode": "5475", "page": "183", "volume": "【丑集上】【口字部】", "notes": "\n\n【廣韻】【集韻】【韻會】【正韻】𠀤虎何切，音𩑸。【玉篇】責也，與訶同。【廣韻】怒也。【周禮·地官·比長註】鄕中無授，出鄕無節，過所則呵問，繫之圜土，考辟之也。【史記·李廣傳】霸陵尉醉呵止廣。　又通作苛。【前漢·王莽傳】掖門僕射苛問。　\n\n又【集韻】博雅云：呵呵，笑也。一曰氣出，亦作㰤。　\n\n又【韻會】慢應聲，通作阿。　\n\n又【韻會】寒歌切，音河。【類篇】譙問也。通作何。【史記·衞綰傳】景帝立，歲餘不譙呵綰。【註】索隱曰：譙呵音誰何，猶借訪。一曰譙呵者，責讓也。　\n\n又【集韻】許箇切，音𧬱。噓氣也。一曰責也。"}