{"拼音": "bēi,bǐ,bì", "部首": "广", "笔画数": "11", "Unicode": "5EB3", "page": "347", "volume": "【寅集下】【广字部】", "notes": "\n\n【唐韻】便俾切，脾上聲。【說文】庳中，伏舍。一曰屋卑。【左傳·襄三十一年】宮室卑庳。　\n\n又【集韻】【韻會】賔彌切【正韻】逋眉切，𠀤音卑。【廣韻】庳下也。【周語】陂唐汚庳，以鍾其美。【揚子·法言】庳則儀秦。　\n\n又【玉篇】短也。【周禮·地官】其民豐肉而庳。　\n\n又【集韻】毗至切，音䠋。有庳，國名。【孟子】封之有庳。　又通作鼻。【後漢·東平王蒼傳】昔象封有鼻。【註】有鼻，國名。在今永州營道縣北。　\n\n又【集韻】頻彌切，音陴。鶉牝名。【爾雅·釋鳥】鵪鶉，其雄鵲牝庳。　又與毗通。【荀子·宥坐篇】天子是庳。【註】庳讀曰毗。輔也。"}