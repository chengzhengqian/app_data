{"拼音": "án,àn,hān,jiàn", "部首": "犬", "笔画数": "6", "Unicode": "72B4", "page": "706", "volume": "【巳集下】【犬字部】", "notes": "\n\n【廣韻】【正韻】俄寒切【集韻】俄干切，𠀤音雃。【廣韻】本作豻。北地野狗，似狐而小。【正字通】陸佃曰：黑喙，善守。故字從干。干，扞也。【淮南子·道應訓】靑犴白虎。　\n\n又【集韻】【韻會】𠀤何干切，音寒。本亦作豻。義同。　\n\n又【集韻】居寒切，音干。野犴，獸名。　\n\n又【唐韻】五旰切【集韻】【正韻】魚旰切【韻會】疑旰切，𠀤音岸。【說文】豻，或从犬。引《詩》宜犴宜獄。今《詩·小雅》作宜岸宜獄。【釋文】《韓詩》作犴。鄕亭之繫曰犴，朝廷曰獄。【後漢·崔駰傳】獄犴塡滿。　又人名。【左傳·昭二十四年】越大夫胥犴，勞王于豫章之汭。【史記·梁孝王世家】睢陽人類犴反者。【註】人姓名也。反字或作友。【集韻】本作豻，野犬也。犬所以守，故謂獄爲豻。◎按《廣韻》犴，獄也。豻，野狗也。分二義。《集韻》本《說文》合爲一。應從《集韻》。　\n\n又【集韻】【類篇】𠀤魚撊切，音鴈。本作干。或作𤜵。　又居莧切，音襇。逐虎犬。亦作𤜵。𤜵原字从幵。\n\n考證：〔【正字通】陸仙曰，黑喙，善守。故字從干。干，扞也。〕　謹按黑喙云云出陸佃埤雅，仙改佃。〔【史記·梁平王世家】睢陽人類犴反者〕　謹照原文平王改孝王。"}