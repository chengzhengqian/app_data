{"拼音": "zhì", "部首": "馬", "笔画数": "19", "Unicode": "9A2D", "page": "1442", "volume": "【亥集上】【馬字部】", "notes": "\r\n\r\n【廣韻】【集韻】【韻會】【正韻】𠀤職日切，音質。【玉篇】牡馬也。【爾雅·釋畜】牡曰騭。　\n\r\n又【六書統】乗馬登山也。从陟。陟，登也。【爾雅·釋詁】騭，陞也。【註】方言曰：魯衞之閒曰𨽥。　又定也。【書·洪範】惟天隂騭下民。【傳】定也。【釋文】騭，之逸反。馬云升也。升猶舉也，舉猶生也。【正義】傳以騭卽質也。質訓爲成，成亦定義，故爲定也。　\n\r\n又【集韻】竹力切，音陟。義同。\n\r\n考證：〔【爾雅·釋詁】騭，陞也。【註】方言曰：魯衞之閒曰陟馬。〕　謹按陟馬二字乃𨽥字之譌。謹照原文陟馬二字改作𨽥字。"}