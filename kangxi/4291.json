{"拼音": "áo,xiāo", "部首": "口", "笔画数": "18", "Unicode": "56A3", "page": "214", "volume": "【丑集上】【口字部】", "notes": "\n\n〔古文〕𠽸【唐韻】許嬌切【集韻】【韻會】虛嬌切【正韻】吁嬌切，𠀤音枵。【說文】聲也，气出頭上。从㗊从頁。頁，首也。【玉篇】喧譁也。【集韻】聲也。【左傳·昭三年】湫隘囂塵。【釋文】囂，許嬌反，一音五高反。【詩·小雅】選徒囂囂。【傳】囂囂，聲也。【釋文】囂，五刀反，亦許驕反。　\n\n又【孟子】人知之亦囂囂，人不知亦囂囂。【註】囂囂，自得無欲之貌。　又人名。【史記·黃帝紀】嫘祖生二子，其一曰𤣥囂，是爲靑陽。　\n\n又【集韻】【韻會】【正韻】𠀤牛刀切，音敖。義同。【周禮·秋官】銜枚氏掌司囂。【註】察囂譁者。【釋文】囂，五羔反。　\n\n又【詩·小雅】讒口囂囂。【箋】囂囂，衆多貌。【釋文】五刀反，韓詩作嗸嗸。【前漢·董仲舒傳】此民之所以囂囂苦不足也。【註】師古曰：與嗸同。　\n\n又【詩·小雅】我卽爾謀，聽我囂囂。【傳】囂囂猶嗸嗸也。【釋文】囂，五刀反。　\n\n又【字彙】山凹之地曰囂。【梁宣帝七山寺賦】神囂嵒嵒而特立。　又鳥名。【山海經】梁渠之山有鳥，狀如夸父，四翼一目犬尾，名曰囂。　又獸名。【山海經】羭次之山有獸，狀如禺，長臂善投，名曰囂。　又水名。【山海經】嶓冢之山，囂水出焉。　又山名。【山海經】北囂之山無石，其陽多碧，其隂多玉。　\n\n又【集韻】地名。通作隞敖。詳前嚻字註。○按《經傳》《釋文》囂多讀敖，惟《小雅》車攻及《左傳·昭三年》《釋文》兼敖枵二音。\n\n考證：〔【前漢·董仲舒傳】此民之所以囂囂若不足也。〕　謹照原文若不足改苦不足。"}