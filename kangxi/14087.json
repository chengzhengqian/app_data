{"拼音": "biāo,sháo,shuó", "部首": "木", "笔画数": "7", "Unicode": "6753", "page": "511", "volume": "【辰集中】【木字部】", "notes": "\n\n【唐韻】【正韻】甫遙切【集韻】【韻會】𤰞遙切，𠀤音標。【說文】斗柄也。【前漢·天文志】一至四爲魁，五至七爲杓。【律志】玉衡杓建天之綱也。　又引也。【淮南子·道應訓】孔子勁杓國門之關而不以力聞。　又繫也。【淮南子·兵略訓】凌人者勝，待人者敗，爲人杓者死。　\n\n又【集韻】丁歷切，音嫡。標的也。【莊子·庚桑楚】我其杓之人耶。　\n\n又【集韻】多嘯切，音弔。義同。　\n\n又【集韻】皮招切，音漂。亦斗柄也。　\n\n又【說文】【唐韻】【集韻】市若切【韻會】是若切，𠀤音勺。【徐鉉曰】以爲桮杓之杓，所以抒挹也。【史記·項羽紀】沛公不勝桮杓。【正韻】作裳灼切，誤。　\n\n又【唐韻】丁了切，貂上聲。【史記·天官書】杓雲如繩。【索隱】時酌切。　\n\n又【篇海】職略切，音勺。橫木橋。\n\n考證：〔【史記·項羽傳】沛公不勝桮杓。〕　謹照原文傳改紀。"}