{"拼音": "jī,qí", "部首": "大", "笔画数": "8", "Unicode": "5947", "page": "250", "volume": "【丑集下】【大字部】", "notes": "\n\n【廣韻】【集韻】【韻會】渠羈切【正韻】渠宜切，𠀤音琦。異也。【莊子·北遊篇】萬物一也。臭腐化爲神奇，神奇復化爲臭腐。【仙經】人有三奇，精，氣，神也。　又祕也。【史記·𨻰平傳】平凡六出奇計，其奇祕世莫得聞。　又姓。　又天神名。【淮南子·地形訓】窮奇廣莫，風之所生也。又四凶之一。【史記·五帝紀】少皡氏有不才子，天下謂之窮奇。【註】窮奇，卽共工氏。　又獸名。【司馬相如·上林賦】窮奇𧰼犀。【註】狀如牛，蝟毛，音如嘷狗，食人。　又江神謂之奇相。【江記】帝女也。卒爲江神。　又與琦通。　\n\n又【廣韻】【集韻】【韻會】𠀤居宜切，音羈。一者，奇也。陽奇而隂偶。【易·繫辭】陽卦奇，亦零數也。【又】歸奇于扐以𧰼閏。　又隻也。【禮·投壷】一算爲奇。　又餘夫也。【韓非子·十過篇】遺有奇人者，使治城郭。　又數奇，不偶也。【史記·李廣傳】大將軍隂受上誡，以爲李廣老數奇，毋令獨當單于。　又奇𢷎，一拜也。【周禮·春官】大祝辨九𢷎，七曰奇𢷎。　又奇車，奇邪不正之車。【禮·曲禮】國君不乗奇車。　又奇衺，詭異也。【周禮·地官】比長有辠，奇衺則相及。　\n\n又【集韻】【韻會】【正韻】𠀤隱綺切。與倚通。依倚也。【前漢·鄒陽傳】輪囷離奇。　\n\n又【字彙補】倚蠏切。同矮，短人也。【後漢·五行志】童謠，見一奇人，言欲上天。　又叶古禾切，音戈。【宋玉·招魂】娭光眇視，目曾波些。被文服纖，麗而不奇些。　【說文】从大从可。別作①。俗作竒，非。①字从大从司。\n\n考證：〔【司馬相如·上林賦】窮奇犀𧰼。【註】狀如牛，蝟毛，音如皡狗，食人。〕　謹照原文犀𧰼改𧰼犀。皡改嘷。〔【周禮·地官】奇衺則相及，徙于國中及郊。〕　謹照原文徙於國中及郊則從而授之二句相連，不便單引一句，謹改比長有辠，奇衺則相及。"}