{"拼音": "sǐ", "部首": "歹", "笔画数": "6", "Unicode": "6B7B", "page": "578", "volume": "【辰集下】【歹字部】", "notes": "\n\n〔古文〕𠑾𣥴【廣韻】息姊切【集韻】【韻會】【正韻】想姊切，𠀤斯上聲。【白虎通】死之言澌，精氣窮也。【釋名】死者，澌也，若冰釋澌然盡也。【莊子·知北遊】人之生，氣之聚也。聚則爲生，散則爲死。【關尹子·四符篇】生死者，一氣聚散耳。【禮·曲禮】庶人曰死。【禮·檀弓】君子曰終，小人曰死。\n\n又【周禮·天官·疾醫註】少曰死，老曰終。　\n\n又【山海經】有不死國，在南海大荒中。【郭璞贊】赤泉駐年，神木養命。稟此遐齡，悠悠無竟。　又圓丘山有不死樹。【郭璞贊】萬物暫見，人生如寄。不死之樹，壽蔽天地。　\n\n又【山海經】流沙之東，黑水之閒，有不死山。\n\n又【劉孟會云】祖州海島產不死草，一株可活一人。　又姓。自、死、獨、膊，代北四姓也。見【氏族略】。　又叶息利切，音四。【宋玉·九辯】願徼𡴘而有待兮，泊莽莽與埜艸同死。叶上至。【說文】从人作𣦸。又𣦹，同。"}