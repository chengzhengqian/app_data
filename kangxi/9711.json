{"拼音": "jìng,jīng", "部首": "彳", "笔画数": "8", "Unicode": "5F84", "page": "367", "volume": "【寅集下】【彳字部】", "notes": "\n\n【集韻】古定切【韻會】【正韻】吉定切，𠀤音徑。【說文】步道也。【徐鍇曰】道不容車，故曰步道。【玉篇】小路也。【易·說卦傳】艮爲山，爲徑路。【疏】徯徑，細小狹路。【周禮·地官·遂人】夫閒有遂，遂上有徑。【註】徑容牛馬。【疏】徑不容車軌，而容牛馬及人之步徑。【禮·月令】審端徑術。【三輔決錄】蔣詡舍中三徑，唯羊仲求仲從之游。　\n\n又【廣雅】徑，袤也。【禮·曲禮】送喪不由徑。【註】徑，邪路也。　又疾也，直也。【史記·大宛傳】張騫曰：今使大夏，從羌中險，從蜀宜徑。【註】如淳曰：徑，疾也。【唐書·盧藏用傳】仕宦之捷徑。　又直波也。【爾雅·釋水】直波爲徑。【註】言徑涏。　\n\n又【集韻】徑，直也。【禮·檀弓】有直情而徑行者。　又猶行也。【左傳·僖二十五年】晉趙衰以壺飱從徑，餒而弗食。　\n\n又【集韻】堅靈切，音經。行過也。【史記·高祖紀】高祖被酒，夜徑澤中。　\n\n又【韻會】通作俓。【史記·司馬相如傳】俓峻赴險。　又與竟通。【史記·淳于髡傳】不過一斗，徑醉矣。"}