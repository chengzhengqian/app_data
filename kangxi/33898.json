{"拼音": "bāo", "部首": "衣", "笔画数": "16", "Unicode": "8943", "page": "1123", "volume": "【申集下】【衣字部】", "notes": "\r\n\r\n【唐韻】【集韻】【韻會】【正韻】𠀤博毛切，報平聲。【玉篇】揚美也。【類篇】獎飾也。【公羊傳·隱元年】曷爲稱字，襃之也。【白虎通】人臣之義，莫不欲襃大其君，掩惡揚善也。　又襃明，長襦也。【揚子·方言】襃明謂之袍。　又大裾也。【前漢·雋不疑傳】襃衣博帶。　又襃中，縣名。【晉書·地理志】屬漢中郡。　又襃斜，谷名。【班固·西都賦】右界襃斜，隴首之險。【註】《梁州記》曰：萬石城，泝漢上七里，有襃斜谷，南口曰襃，北口曰斜。　又姓。【通志·氏族略】襃氏，姒姓之國，禹之後也，今興元府襃城是其地。　又音報。【周禮·春官·太祝】辨九𢱭，八曰襃𢱭。【註】鄭司農云：襃拜，今時持節拜是也。　\n\r\n又【集韻】蒲侯切，音抔。聚也。　\n\r\n又【韻補】襃美之襃亦叶音抔。【歐陽修銘】中充實，外譽優。見於言，帝所襃。　【說文】作𧛙，俗作褒。【類篇】亦作𧝾。【集韻】或作𧜪，通作裒。"}