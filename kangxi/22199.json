{"拼音": "huáng,wǎng", "部首": "白", "笔画数": "9", "Unicode": "7687", "page": "786", "volume": "【午集中】【白字部】", "notes": "\r\n\r\n〔古文〕𦤍𦤐𤽙𤽚𤽧【唐韻】【集韻】【韻會】【正韻】𠀤胡光切，音黃。【說文】大也。【風俗通】天也。【爾雅·釋天疏】尊而君之，則稱皇天。【書·大禹謨】皇天眷命。\n\r\n又【湯誥】惟皇上帝。【傳】皇，大。上帝，天也。　又三皇，伏犧，神農，黃帝是也。【尚書·序疏】稱皇者，以皇是美大之名。言大於帝也。【風俗通】三皇道德元泊，有似皇天，故稱曰皇。皇者，中也，光也，弘也。　又有天下者之通稱。【爾雅·釋詁】君也。【白虎通】號也。號之爲皇者，煌煌人莫違也。【書·呂𠛬】皇帝淸問下民。【詩·大雅】皇王維辟。【春秋·繁露】德侔天地者稱皇帝。【蔡邕·獨斷】皇帝，至尊之稱也。上古天子庖犧氏，神農氏稱皇。堯，舜稱帝。夏，殷，周稱王。秦幷以爲號，漢因之不改。【前漢·高帝紀】漢王卽皇帝位，尊王后曰皇后，太子曰皇太子，又尊太公爲太上皇。【註】太上，極尊之稱。天子之父，故號曰皇。不預冶國，故不言帝。【明制】太子稱皇，諸王以下不稱皇，皇族各戚屬宗人府掌之。　\n\r\n又【禮·曲禮】祭王父曰皇祖考，王母曰皇祖妣，父曰皇考，母曰皇妣，夫曰皇辟。【註】更設稱號，尊神異于人也。　\n\r\n又【宋史·眞宗紀】祥符五年，親祀玉皇於朝元殿。【註】玉皇，天帝聖號。\n\r\n又【鴻苞博蒐】佛一稱覺皇。　\n\r\n又【博雅】美也。【詩·大雅】思皇多士。　\n\r\n又【爾雅·釋言】皇正也。【詩·豳風】四國是皇。　又莊盛也。【儀禮·聘禮】賔入門皇。　又美盛貌。【詩·大雅】穆穆皇皇。　又猶煌煌也。【詩·小雅】皇皇者華。【爾雅·釋言】皇，華也。【疏】草木之華一名皇。　又猶熒熒也。【揚子·太𤣥經】物登明堂，矞矞皇皇。　又猶栖栖也。【禮·檀弓】皇皇如有，望而弗至。　又於皇，歎美辭。【詩·周頌】於皇來牟。【註】於，音烏。　又聿皇，疾貌。【前漢·揚雄·校獵賦】武騎聿皇。　又遹皇，往來貌。【張衡·思𤣥賦】察二紀五緯之綢繆遹皇。　又冠名。上畫羽飾也。【禮·王制】有虞氏皇而祭。　又屏風名。王坐所置也。【周禮·天官】掌次設皇邸。　又舞名。析五采羽，持以舞也。【周禮·地官】舞師掌敎皇舞。帥而舞旱暵之事。【註】皇或爲䍿。　又鳳皇，靈鳥也。【書·益稷】鳳皇來儀。【傳】雄曰鳳，雌曰皇。皇，通作凰。【集韻】亦作䳨。　\n\r\n又【爾雅·釋鳥疏】皇，一名黃鳥。俗呼爲黃離留。　\n\r\n又【爾雅·釋草疏】皇，一名守田。似燕麥子，如彫胡米，生廢田中。　\n\r\n又【埤雅】驪馬黃白曰皇。【詩·豳風】皇駁其馬。　又星名。【前漢·天文志】歲星，十月出，名天皇。又國皇星，大而赤。　又餘皇，舟名。【左傳·昭十七年】楚敗吳師，獲其乘舟餘皇。俗作艅艎。　又矞皇，神名。【前漢·司馬相如傳】前長離而後矞皇。【史記】作潏湟。　又冢前闕曰皇。【左傳·莊十九年】葬于絰皇。　又寢門闕曰皇。【左傳·宣十三年】屨及于窒皇。　又室無四壁曰皇。【前漢·胡建傳】列坐堂皇上。【博雅】作堭，非。　又㵎名。【詩·大雅】夾其皇㵎。　又山水名。【山海經】皇人之山，皇水出焉。　又地名。【春秋·昭二十二年】劉子單子以王猛居于皇。　又姓。【左傳疏】宋戴公子皇父，其子孫以皇爲氏。又皇甫，複姓。　\n\r\n又【諡法】靖民則法曰皇。　又與遑偟徨𠀤通。【左傳·昭三十二年】不皇啓處。【詩·小雅】作遑。【爾雅·釋訓】作偟，暇也。【前漢·揚雄甘泉賦】溶方皇于西淸。【註】猶仿偟也。一作彷徨。　\n\r\n又【正韻】戸廣切，黃上聲。【禮·少儀】祭祀之美，齊齊皇皇。陸德明讀。　\n\r\n又【正韻】于放切，黃去聲。義同。徐邈讀。　\n\r\n又【集韻】羽兩切，音往。皇皇，祭祀之儀。【禮·少儀註】皇，讀如歸往之往。【疏】謂心所繫往，孝子祭祀，威儀嚴正，必有繼屬，故齊齊皇皇也。【詩·魯頌】烝烝皇皇。【箋】皇皇，當作暀暀。猶往往也。　【說文】本从自，始也。【徐曰】自，從也。故爲始也。今省作白。\n\r\n考證：〔【爾雅·釋天疏】尊而君子，則稱皇天。〕　謹照原文君子改君之。〔【爾雅·釋言】匡正也。〕　謹照原文文義匡改爲皇。〔【前漢·天文志】太歲，十月出，名天皇。〕　謹照原文太歲改歲星。"}