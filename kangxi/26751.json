{"拼音": "suǒ", "部首": "糸", "笔画数": "10", "Unicode": "7D22", "page": "918", "volume": "【未集中】【糸字部】", "notes": "\r\n\r\n【廣韻】蘇各切【集韻】【韻會】昔各切，𠀤音𧛻。【說文】作𣑇，草有莖葉可作繩索。从𣎵糸。【韻會】隷作索。【小爾雅】大者謂之索，小者謂之繩。【急就篇註】索，總謂切撚之令緊者也。【書·五子之歌】若朽索之馭六馬。【詩·豳風】宵爾索綯。　\n\r\n又【易·震卦】震索索。【疏】心不安之貌。【釋文】懼也。　\n\r\n又【書·牧誓】惟家之索。【傳】索。盡也。　\n\r\n又【周禮·夏官·方相氏】以索室毆疫。【註】索，廋也。　\n\r\n又【禮·檀弓】吾離羣而索居。【註】索，散也。　\n\r\n又【左傳·昭十二年】八索九丘。【書序】八卦之說，謂之八索。　又地名。【前漢·地理志】武都郡有索縣。　又姓。【左傳·定四年】殷民七族，有索氏。　\n\r\n又【廣韻】山戟切【集韻】色窄切，𠀤音色。同𡩡，求也。【禮·曲禮】大夫以索牛。【註】索，求得而用之。　\n\r\n又【集韻】蘇故切，音素。【釋名】索，素也。八索，著素王之法也。【屈原·離騷】衆皆競進以貪婪兮，憑不厭乎求索。羌內恕以量人兮，各興心而嫉妒。【註】索，音素。○按《說文》在木部，今倂附入。索从𣎵，《說文》在𣎵部。\n\r\n考證：〔【屈原·離騷】羌內恕以量人兮，各興心而嫉妒。〕　謹照原文恕下增己字。"}