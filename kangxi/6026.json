{"拼音": "yáo", "部首": "女", "笔画数": "9", "Unicode": "59DA", "page": "259", "volume": "【丑集下】【女字部】", "notes": "\n\n【廣韻】【集韻】【韻會】【正韻】𠀤餘昭切，音遙。舜後也。【左傳·哀元年】少康逃奔有虞，虞思妻之以二姚。　又美好貌。【荀子·非相篇】美麗姚冶。　又州名。古滇池國，唐置姚州，今姚安府。　又與遙同。【前漢·禮樂志】雜變𠀤會，雅聲遠姚。　又與䌛通。【說苑·指武】美哉德乎，姚姚者乎。　\n\n又【集韻】徒刀切，同桃。【春秋傳】周有頹叔姚子。　又他弔切。同窕。【春秋傳】楚師輕姚。　又弋笑切，音耀。票姚，勁疾貌。漢以名兵官。【前漢·霍去病傳】去病爲票姚校尉。【史記】作剽姚。【荀悅·漢紀】作票鷂。○按《唐人詩》用票姚，率作平聲。且攺票作嫖，尤屬舛謬。《正字通》因李杜詩攺入平聲，非。\n\n考證：〔又戈笑切，音耀。〕　謹按戈與耀字母不同，今照集韻戈笑切改弋笑切。"}