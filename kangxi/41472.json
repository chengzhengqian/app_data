{"拼音": "guī,kuí,wěi", "部首": "阜", "笔画数": "11", "Unicode": "9697", "page": "1358", "volume": "【戌集中】【阜字部】", "notes": "\r\n\r\n【唐韻】【正韻】午罪切【集韻】【韻會】五賄切，𠀤音頠。【說文】陮隗也。【玉篇】高也。【揚雄·甘泉賦】㟎𡼗隗虖其相嬰。【註】𡼗隗，猶崔嵬也。　又國名。【公羊傳·僖二十六年】楚人滅隗，以隗子歸。【鄭語】西有虞虢晉隗霍楊魏芮。　又姓。【左傳·僖二十三年】狄人伐廧咎如，獲其二女，叔隗季隗。【註】隗姓。\n\r\n又【僖二十四年】昭公奔齊，王復之。又通于隗氏。【註】隗氏，狄后。【周語】翟隗，姓也。【史記·秦始皇紀】丞相隗林。【註】隗，姓。林，名。　\n\r\n又【集韻】吾回切【韻會】魚回切，𠀤音桅。【集韻】高貌。　又人名。【戰國策】欲將報讎，故往見郭隗。【李白詩】燕昭延郭隗，遂築黃金臺。　\n\r\n又【集韻】【類篇】𠀤俱爲切，音龜。【集韻】山名。【字彙】大隗，山名。○按莊子徐無鬼篇：黃帝將見大隗乎具茨之山。具茨旣爲山，則大隗必非山也。"}