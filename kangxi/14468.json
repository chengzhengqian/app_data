{"拼音": "jué", "部首": "木", "笔画数": "11", "Unicode": "6877", "page": "527", "volume": "【辰集中】【木字部】", "notes": "\n\n【唐韻】古岳切【集韻】【韻會】【正韻】訖岳切，𠀤音角。【說文】榱也。椽方曰桷。【揚子·方言】周謂之榱，齊魯謂之桷。【釋名】桷，確堅而直也。【詩·魯頌】松桷有舄。【春秋·莊二十四年】刻桓宮桷。【穀梁傳】天子之桷，斲之礱之，加密石焉。諸侯之桷，斲之礱之，大夫斲之。　又平柯也。【易·漸卦】鴻漸于木，或得其桷。　\n\n又【博雅】槌也。　又木名。【南州記】都桷子生廣南山谷，二月開花，實大如雞卵。　又通嶽。【左傳·昭四年】四嶽三塗。【疏】引《風俗通》云：嶽桷也，桷考功德也。　又叶盧谷切，音祿。【夏侯湛·元鳥賦】銜泥結巢，營居傳桷。積一喙而不已，終絫泥而成屋。\n\n考證：〔【左傳·莊二十四年】刻桓宮桷。〕　謹照原文左傳改春秋。〔【穀梁傳】天子之桷，斲之襲之，加密石焉。諸侯之桷，斲之襲之。〕　謹照原文兩襲之𠀤改爲礱之。〔【左傳·昭四年】太嶽三塗。〕　謹照原文太嶽改四嶽。"}