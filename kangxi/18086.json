{"拼音": "ér,nuán,nuò,rú,ruǎn", "部首": "水", "笔画数": "17", "Unicode": "6FE1", "page": "656", "volume": "【巳集上】【水字部】", "notes": "\n\n【唐韻】人朱切【集韻】【韻會】汝朱切，𠀤音儒。水名。【說文】水出涿郡故安，東入漆洓。【廣輿記】濡水，出易州窮獨山。一名聖女水。　又水出蒼梧。【水經注】水出永豐縣西北濡山。　又漬也。【詩·邶風】濟盈不濡軌。　又滯也。【孟子】是何濡滯也。　又鮮澤也。【詩·小雅】六轡如濡。　又溺也。【史記·倉公傳】不亟治病，必入濡腎。　又溼也。【禮·曲禮】濡肉齒決。　又含忍曰濡。【史記·聶政傳】無濡忍之心。【註】濡，潤也。人性溼潤，則能含忍。　\n\n又【集韻】【韻會】𠀤人之切，音而。水名。【左傳·昭七年】公與齊侯燕人盟于濡上。【註】濡水，出高陽縣，東北至河閒鄚縣，入易水。　又與胹通。【禮·內則】濡豚，濡雞。【註】濡，謂亨之以汁和也。　\n\n又【集韻】詢趨切，音須。義同。　又人余切，音如。安也。【莊子·徐無鬼】有濡需者。【註】濡需，謂偷安須臾之頃。　\n\n又【唐韻】乃官切【集韻】奴官切，𠀤音渜。水名，在遼西。【水經注】濡水，出禦夷鎭東南。　\n\n又【集韻】而由切，音柔。柔忍也。或作𠠐。　\n\n又【集韻】【正韻】𠀤乳兗切，音耎。與輭軟同。柔也。通作耎。　\n\n又【集韻】儒遇切，音孺。亦沾溼也。　又奴亂切，與渜同。沐浴餘潘也。　又奴臥切，懦去聲。水貌。"}