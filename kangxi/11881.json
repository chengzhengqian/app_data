{"拼音": "jié,qiè", "部首": "手", "笔画数": "11", "Unicode": "6377", "page": "435", "volume": "【卯集中】【手字部】", "notes": "\n\n【唐韻】【集韻】【韻會】【正韻】𠀤疾葉切，音倢。讀若潛入聲。【說文】獵也，軍獲得也。【春秋·莊三十一年】齊侯來獻戎捷。【穀梁傳】軍得曰捷。　\n\n又【廣韻】尅也，勝也，成也。【增韻】報勝曰捷。【詩·小雅】一月三捷。　又佽也，疾也，急也。【詩·大雅】征夫捷捷。【疏】舉動敏疾之貌。【前漢·東方朔傳】捷若慶忌。　\n\n又【爾雅·釋詁】際接翜，捷也。【鄭註】捷者，相接績也。　又數名。【小爾雅】二十四銖曰兩，兩有半曰捷。　又姓。【淮南子·人閒訓】黃帝臣捷剟。【前漢·藝文志】捷子二篇。【註】齊人武帝時說。　\n\n又【集韻】【韻會】𠀤七接切，音妾。捷捷，口舌聲。【詩·小雅】捷捷幡幡，謀欲譖言。通作誱。亦作唼。　\n\n又【集韻】【韻會】【正韻】𠀤測洽切。與插同。【曹植·七啓】捷忘歸之矢。"}