{"拼音": "yǐn,yìn", "部首": "阜", "笔画数": "11", "Unicode": "9690", "page": "1362", "volume": "【戌集中】【阜字部】", "notes": "\r\n\r\n〔古文〕𤔌𠃊【唐韻】【正韻】於謹切【集韻】【韻會】倚謹切，𠀤音櫽。【爾雅·釋詁】隱，微也。【註】微謂逃藏也。【易·乾卦】龍德而隱者也。　\n\r\n又【禮·禮運】大道旣隱。【註】隱猶去也。　\n\r\n又【說文】蔽也。【玉篇】匿也。【論語】言及之而不言，謂之隱。【禮·檀弓】事親有隱而無犯。【魯語】𠛬五而已，無有隱者，隱乃諱也。　\n\r\n又【廣韻】私也。【論語】吾無隱乎爾。【疏】孔子敎人無所隱惜。　\n\r\n又【玉篇】不見也。【易·繫辭】巽稱而隱。【註】稱揚命令，而百姓不知其由。【史記·韓安國傳】壷遂之深中隱厚。　\n\r\n又【禮·曲禮】不以隱疾。【註】隱疾，衣中之疾也。\n\r\n又【史記·秦始皇紀】隱宮徒𠛬者，七十餘萬人。【註】宮𠛬，一百日隱於隂室養之，故曰隱宮。　\n\r\n又【史記·滑稽傳】齊威王之時喜隱。【前漢·藝文志】隱書十八篇。【註】《劉向·別錄》云：隱書者，疑其言以相問，對者以慮思之，可以無不喩。　\n\r\n又【禮·玉藻】隱辟而後屨。【註】隱辟，俛逡巡而退著屨也。　\n\r\n又【爾雅·釋言】隱，占也。【註】隱度。【疏】占者，視兆以知吉凶，必先隱度。【禮·少儀】軍旅思險，隱情以虞。【註】隱，意也，思也。【後漢·安帝紀】隱親悉心，勿取浮華。【註】皆隱審盡心，勿取浮華不實者。　\n\r\n又【揚子·方言】隱，定也。　\n\r\n又【玉篇】安也。　又痛也。【詩·邶風】如有隱憂。【傳】痛也。【禮·檀弓】拜稽顙，哀戚之至隱也。稽顙，隱之甚也。【孟子】王若隱其無罪而就死地。【又】皆有怵惕惻隱之心。【前漢·韓安國傳】此仁人之所隱也。　\n\r\n又【左傳·昭二十五年】隱民皆取食焉。【註】隱約窮困。\n\r\n又【定三年】君以弄馬之故，隱君身。【註】隱，憂約也。【荀子·儒效篇】隱隱兮其恐人之不當也。【註】隱隱，憂戚貌。　\n\r\n又【司馬相如·上林賦】湛湛隱隱。【註】隱隱，盛貌。\n\r\n又【前漢·郊祀歌】休嘉砰隱溢四方。【註】砰隱，盛意。　\n\r\n又【左傳·襄二十三年】踰隱而待之。【註】隱，短牆也。　\n\r\n又【諡法】隱拂不成曰隱，不顯尸國曰隱，見美堅長曰隱。　又姓。【吳志】有廷尉左監隱蕃。　\n\r\n又【爾雅·釋草】蒡，隱葱。【註】似蘇，有毛，江東呼爲隱葱，藏以爲葅。　\n\r\n又【廣韻】【集韻】𠀤於靳切，音檼。【廣韻】隈隱之貌。　\n\r\n又【孟子】隱几而臥。【註】隱，倚也。於靳反。　\n\r\n又【集韻】築也。【前漢·賈山傳】厚築其外，隱以金椎。　\n\r\n又【集韻】於刃切，駰去聲。【禮·檀弓】旣葬而封，廣輪揜坎，其高可隱也。【註】隱，據也。封可手據，謂高四尺所。【釋文】隱，於刃反。　【集韻】俗作𨼆㥯隐。\n\r\n考證：〔【後漢·安帝紀】隱視幽心，勿取浮華。〕　謹照原文隱視改隱親。幽心改悉心。〔【定二年】君以弄馬之故，隱君身。〕　謹照原文二年改三年。〔【襄二十三年】隃隱而待之。〕　謹照原文隃隱改踰隱。〔【爾雅·釋草】蒡，隱蔥。【註】似蘇，有毛，江東呼爲隱蔥〕　謹照原文兩蔥字𠀤改葱。"}