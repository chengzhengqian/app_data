{"拼音": "yuán", "部首": "車", "笔画数": "17", "Unicode": "8F45", "page": "1247", "volume": "【酉集下】【車字部】", "notes": "\r\n\r\n【廣韻】雨元切【集韻】【韻會】于元切，𠀤音袁。【說文】輈也。【釋名】轅，援也。車之援也。【韻會】詩詁曰：車前曲木上鉤衡者謂之輈，亦曰轅。從軫以前稍曲而上至衡，則居衡之上而向下鉤之，衡卽輈端橫木，以駕馬者。　又轅門。【周禮·天官·掌舍】掌王會同之舍，設車宮轅門。【註】王者出行于外，次車爲藩，仰車以轅相向表門，故曰轅門。　又軒轅，黃帝號。【前漢·古今人表】黃帝作軒冕之服，故謂之軒轅氏。　又軒轅，星名。【史記·天官書】軒轅十二星。　又姓。【韻會】𨻰大夫轅濤塗之後。　又軒轅，複姓。　又通作爰。【前漢·地理志】商鞅作轅田。【註】轅，與爰同。　\n\r\n又【集韻】于眷切【等韻】羽眷切，𠀤音媛。地名。【左傳·哀十年】取犂及轅。【註】齊地。　又轘轅，縣名。【史記·樊噲傳】從攻長社、轘轅。【註】許州所屬縣也。"}