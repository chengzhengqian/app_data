{"拼音": "dōu,dū", "部首": "邑", "笔画数": "10", "Unicode": "90FD", "page": "1274", "volume": "【酉集下】【邑字部】", "notes": "\r\n\r\n〔古文〕𨛷【唐韻】當孤切【集韻】【韻會】【正韻】東徒切，𠀤音闍。【廣韻】天子所宮曰都。【周禮·地官·小司徒】四縣爲都。　又諸侯子弟封邑亦曰都。【左傳·隱元年】大都不過參國之一。《莊二十八年》凡邑，有宗廟先君之主曰都。　又卿大夫食采之邑亦曰都。【禮·坊記】制國不過千乗，都城不過百雉。　\n\r\n又【正韻】美也，盛也。【詩·鄭風】洵美且都。【前漢·司馬相如傳】車從雍雍，閒雅甚都。　又歎美之辭。【書·臯陶謨】臯陶曰都。　\n\r\n又【正韻】居也。【東方朔·客難】身都卿相之位。　\n\r\n又【廣韻】總也。【曹丕·與吳質書】頃撰遺文，都爲一集。【韓愈·答崔立之書】若都不可得。　\n\r\n又【字彙補】水所聚也。【釋名】澤中有丘曰都丘，言蟲鳥所都聚也。　又姓。【集韻】漢臨亞侯都稽。　\n\r\n又【集韻】張如切，音猪。與豬通。【書·禹貢】大野旣豬。【又】被孟豬。【史記·夏本紀】旣豬作旣都，孟豬作明都。\n\r\n考證：〔【左傳·隱元年】大都不過參國之一。【註】凡邑有先君之廟曰都，無曰邑。〕　謹按所引註是莊二十八年左傳，非隱元年註，今照左傳原文改莊二十八年凡邑，有宗廟先君之主曰都。"}