{"拼音": "huàn", "部首": "心", "笔画数": "11", "Unicode": "60A3", "page": "388", "volume": "【卯集上】【心字部】", "notes": "\n\n〔古文〕𢤒𢡙𢠶【廣韻】【集韻】【韻會】【正韻】𠀤胡慣切，音宦。【說文】憂也。【玉篇】禍也，疾也。【廣韻】惡也，苦也。　又姓。又叶胡玩切，音換。【謝惠連·秋懷詩】平生無志意，少小嬰憂患。如何乗苦心，矧復値秋晏。\n\n又【韻補】叶熒絹切，音院。【蘇軾·謝吳山神文】西湖堙塞，積歲之患。禱於有神，隂假其便。　又叶胡關切，音還。【賈誼·服賦】忽然爲人兮，何足控摶。化爲異物兮，又何足患。【張華·鷦鷯賦】動翼而逸，投足而安。委命順理，與物無患。◎按摶，安二字𠀤寒韻，還字山韻，古通。　又叶胡涓切，音懸。【晉·樂章明君篇】雖欲盡忠誠，結舌不能言。結舌亦何憚，盡忠爲身患。〇按言字元韻，懸字先韻，古通。　【精薀】一中爲忠，二中爲患。"}