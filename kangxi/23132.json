{"拼音": "mán,mén,mèn", "部首": "目", "笔画数": "16", "Unicode": "779E", "page": "816", "volume": "【午集中】【目字部】", "notes": "\r\n\r\n【唐韻】母官切【集韻】【韻會】【正韻】謨官切，𠀤滿平聲。【說文】平目也。【徐曰】目瞼低也。杜林曰：目眥平貌。　\n\r\n又【廣韻】目不明也。【荀子·非十二子篇】酒食聲色之中，則瞞瞞然。【註】閉目貌。　又匿情相欺亦曰瞞。【汲冢周書】淺薄閒瞞，其謀乃獲。　又人名。【魏志·武帝紀】太祖姓曹諱操，小字阿瞞。　又鄋瞞，長翟國名。【左傳·文十一年】鄋瞞侵齊。　又城名。【舊唐書·地理志】西域於解蘇國所治，治數瞞城，置以其王領之。　又姓。【風俗通】荆蠻之後，本姓蠻，後爲瞞氏。　\n\r\n又【集韻】謨奔切，音門。慚貌。【莊子·天地篇】子貢瞞然慙。【註】又音蠻。　又母版切，蠻上聲。義同。　又母本切，門上聲。暗也。　【正字通】瞞與樠別，韻會引莊子，以爲門戸則液瞞，謝惠連詩：永保液瞞。叶音綿，不知莊本作樠，以瞞爲樠，誤。"}