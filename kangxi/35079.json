{"拼音": "sòng", "部首": "言", "笔画数": "14", "Unicode": "8AA6", "page": "1164", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤似用切，音頌。【說文】諷也。【徐曰】臨文爲誦。誦，從也。以口從其文也。【廣韻】讀誦也。【周禮·春官·大司樂】以樂語敎國子：興、道、諷、誦、言、語。【註】倍文曰諷，以聲節之曰誦。【詩·大雅】誦言如醉。【禮·文王世子】春誦夏絃。【史記·儒林傳】兒寬行常帶經，止息則誦習之。　\n\r\n又【廣雅】論也，言也。【韓非子·難言篇】時稱詩書，道法往古，則見以爲誦。【註】誦，說舊事也。【王融·策秀才文】進講誦志，以沃朕心。【註】誦，言也。　\n\r\n又【正字通】怨謗亦曰誦。【左傳·襄四年】臧紇侵邾，敗于狐駘，國人誦之。\n\r\n又【晉語】惠公入，而背內外之賂。與人誦之，皆怨辭也。　又官名。【周禮·地官】誦訓。【鄭註】能訓說四方所誦習，及人所作爲久時事。　又鳥名。【山海經】開明南有誦鳥。　又通作訟。詳訟字註。　又叶侯容切，音慵。【詩·小雅】家父作誦，以究王訩。　又叶牆容切，音從。【楚辭·九辯】欲循道而平驅兮，又未知其所從。然中路而迷惑兮，自壓按而學誦。"}