{"拼音": "sì,yì", "部首": "聿", "笔画数": "13", "Unicode": "8084", "page": "971", "volume": "【未集中】【聿字部】", "notes": "\r\n\r\n【廣韻】【集韻】【韻會】羊至切【正韻】以智切，𠀤音易。【廣韻】習也。【左傳·文四年】臣以爲肄業及之也。【禮·檀弓】君命，大夫與士肄。【註】肄，習也。君有命，大夫則與士展習其事。　又勞也。【詩·衞風】有洸有潰，旣詒我肄。【傳】肄，勞也。\n\r\n又【小雅】正大夫離居，莫知我肄。　\n\r\n又【廣韻】嫩條也。【博雅】肄，枿也。【詩·周南】遵彼汝墳，伐其條肄。【傳】肄，餘也。斬而復生曰肄。【左傳·襄二十九年】晉國不恤宗周之闕，而夏肄是屏。【註】夏肄杞也。肄，餘也，是斬而復生之餘也。　又水名。【山海經】肄水，出臨晉西南，而東南注海。【註】按卽溱水也。或作肄水。　又與肆通。【禮·玉藻·肆束及帶註】肆讀爲肄。肄，餘也。"}