{"拼音": "bì,mì", "部首": "水", "笔画数": "8", "Unicode": "6CCC", "page": "615", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤兵媚切，音祕。【說文】俠流也。一曰泉貌。【詩·陳風】泌之洋洋，可以樂飢。【疏】泌者，泉水涓流不已，乃至廣大也。　又水名。【水經注】汶水過平章縣南，有泌水注之。水出肥城縣東北白源，西南注於汶。　又泌陽，縣名。【廣輿記】屬河南南陽府，漢舞隂，唐泌陽。　\n\n又【廣韻】毗必切【集韻】【韻會】薄必切【正韻】薄密切，𠀤音邲。亦俠流也。　\n\n又【廣韻】鄙密切【集韻】壁吉切，𠀤音筆。【司馬相如·上林賦】偪側泌瀄。\n\n考證：〔【水經注】水自肥縣東北之自源，西南注於汾。〕　謹按自源乃白源之譌。汾乃汶之譌。謹照原文改水出肥城縣東北白源，西南注於汶。"}