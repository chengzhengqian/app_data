{"拼音": "tóng,tòng", "部首": "口", "笔画数": "6", "Unicode": "540C", "page": "175", "volume": "【丑集上】【口字部】", "notes": "\n\n【唐韻】【正韻】徒紅切【集韻】【韻會】徒東切，𠀤音桐。【說文】合會也。【玉篇】共也。【廣韻】①也。【易·同人】天與火同人，君子以類族辨物。【書·益稷】敷同日奏罔功。　\n\n又【廣韻】齊也。【書·舜典】同律度量衡。【詩·小雅】我馬旣同。　又聚也。【詩·小雅】獸之所同。【傳】同猶聚也。　又和也。【禮·禮運】是謂大同。【註】猶和也，平也。　\n\n又【周禮·春官·大司樂】六律六同。【註】六律合陽聲者，六同合隂聲者。\n\n又【典同】掌六律，六同之和。【註】律以竹，同以銅。言助陽宣氣，與之同也。　\n\n又【周禮·春官·大宗伯】時見曰會，殷見曰同。【詩·小雅】赤芾金舄，會同有繹。　\n\n又【周禮·地官·小司徒·井牧其田野註】司馬法曰：十成爲終，十終爲同，同方百里。【疏】謂之爲同者，取象震雷百里所聞同，故名百里爲同也。又爵名。【書·顧命】上宗奉同瑁。【註】同，爵。瑁，圭也。　又州名。【廣韻】漢馮翊地有九龍泉，泉有九源，同爲一流，因以名之。【韻會】後魏以灃水攸同名州。　\n\n又【正韻】通也。【莊子·在宥篇】聞廣成子在于空同之上。【註】呂吉甫曰：空同之上，無物而大通之處也。　又姓。【正字通】唐有同谷。　\n\n又【盧仝詩】仝不仝，異不異，是謂大仝而小異。　又通作童。【列子·黃帝篇】狀與我童者，近而愛之。狀與我異者，疏而畏之。　\n\n又【釋文】徒貢切，音洞。與詷同。【禮·祭統】鋪筵設同几，爲依神也。【註】同之言詷也。【疏】同之言詷也者，若單作同字，是齊同之同，非詷共之詷。若詷共之詷，則言旁作同。漢魏之時，字義如此，今則總爲一字。　又叶徒黃切，音唐。【𨻰琳·答客難】六合咸熙，九州來同。倒載干戈，放馬華陽。①字作北下𤰞。\n\n考證：〔司馬法曰，成爲終，終十爲同。〕　謹照周禮註原文終十改十終。"}