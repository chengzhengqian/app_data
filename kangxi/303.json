{"拼音": "réng", "部首": "人", "笔画数": "4", "Unicode": "4ECD", "page": "92", "volume": "【子集中】【人字部】", "notes": "\n\n【唐韻】如乗切【集韻】【韻會】如蒸切【正韻】如陵切，𠀤音艿。因也。【論語】仍舊貫，如之何。【周禮·春官·司几筵】吉事變几，凶事仍几。【註】變几，變更其質，謂有飾也。仍，因也，因其質，謂無飾也。　又重也，頻也。【前漢·王莽傳】吉瑞累仍。\n\n又【谷永傳】饑饉仍臻。　\n\n又【淮南子·精神訓】仍仍然知盆瓴之足羞也。【註】仍仍，不得志之貌。　又雲仍。【爾雅·釋親】昆孫之子爲仍孫，仍孫之子爲雲孫。　又國名。【史記·夏本紀】少康娶於有仍氏。　又姓。　又叶人余切，音如。【柳宗元·佩韋賦】冶訐諫於昬朝兮，名崩弛而陷誅。苟縱直而不羈兮，乃變罹而禍仍。◎按《說文》仍，如乗切，原屬日母變宮之字。今《字彙》仍芿艿陾等字皆作時征切，是爲禪母之齒音，其誤甚矣。不可不辨。\n\n考證：〔【周禮·春官·司几筵】【註】變几，變更其質，謂之飾也。仍，因也，因其質，謂無飾也。〕　謹照原文之飾改有飾。"}