{"拼音": "hé", "部首": "水", "笔画数": "8", "Unicode": "6CB3", "page": "613", "volume": "【巳集上】【水字部】", "notes": "\n\n【唐韻】乎哥切【集韻】【韻會】【正韻】寒歌切，𠀤音何。水名。【說文】水出敦煌塞外崑崙山，發源注海。【春秋·說題辭】河之爲言荷也。荷精分佈，懷隂引度也。【釋名】河，下也。隨地下處而通流也。【前漢·西域傳】河有兩源，一出蔥嶺，一出于闐。于闐在南山下，其河北流，與蔥嶺河合，東注蒲昌海，潛行地下。南出於積石，爲中國河云。【書·禹貢】導河積石，至于龍門。【爾雅·釋水】河出崑崙，色白，所渠幷千七百一川，色黃，百里一小曲，千里一曲一直。　又九河。【書·禹貢】九河旣道。【傳】九河，徒駭一，太史二，馬頰三，覆釜四，胡蘇五，𥳑六，絜七，鉤盤八，鬲津九。　又三河，謂河南，河北，河東也。【後漢·光武紀】三河未澄，四關重擾。\n\n又【小學紺珠】以黃河，析支河，湟中河爲三河。　又兩河，謂東河，西河也。【爾雅·釋地】兩河閒曰冀州。　又州名。【廣輿記】古西羌地，秦漢屬隴西，唐曰河州，明置河州衞。　又梗河。星名。【甘氏星經】梗河三星，在大角帝座北。　又銀河，天河也。　\n\n又【趙崇絢雞肋】道家以目爲銀河。　又酒器也。【乾𦠆子】裴鈞大宴有銀河，受一斗。　又淘河，鳥名。見【爾雅·釋鳥註】。　又姓，明河淸，長沙人。𦠆字从月从㢲作。\n\n考證：〔兩河，謂河南，河北也。【爾雅·釋地】兩河閒曰冀州。〕　謹按爾雅註云自東河至西河，非謂河南河北。謹改河南河北爲東河西河。"}