{"拼音": "jiāo,jiào", "部首": "口", "笔画数": "15", "Unicode": "564D", "page": "208", "volume": "【丑集上】【口字部】", "notes": "\n\n【唐韻】【集韻】【韻會】才笑切【正韻】在笑切，𠀤音誚。【說文】齧也。【玉篇】嚼也。【前漢·高帝紀】襄城無噍類。【註】如淳曰：噍，祚笑反，無復有活而噍食者也。【荀子·榮辱篇】亦呥呥而噍，鄉鄉而飽巳矣。【王充·論衡】口齒以噍食。【集韻】或作嚼。　\n\n又【集韻】子肖切，音醮。義同。【禮·少儀】數噍毋爲口容。○按《釋文》噍又作嚼，子笑反，又在笑反，二音皆可讀。　\n\n又【廣韻】卽消切【集韻】【韻會】【正韻】兹消切，𠀤音焦。【廣韻】啁噍，聲也。【集韻】鳥聲。　\n\n又【禮·樂記】其哀心感者，其聲噍以殺。【註】噍，𠴫也。【釋文】噍，子遙反，謂急也。　\n\n又【集韻】慈焦切，音樵。義同。【禮·樂記·噍殺釋文】徐在堯反，沈子堯反。○按《釋文》凡三音，獨沈音子堯反，諸韻皆不收。　\n\n又【集韻】將由切，音遒。燕雀聲。【禮·三年問】至于燕雀猶有啁噍之頃焉，然後乃能去之。【釋文】噍，子流反。【集韻】通作啾。　\n\n又【集韻】疾雀切，音皭。本作嚼。詳嚼字註。"}