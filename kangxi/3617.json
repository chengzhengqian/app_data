{"拼音": "sè", "部首": "口", "笔画数": "11", "Unicode": "556C", "page": "202", "volume": "【丑集上】【口字部】", "notes": "\n\n〔古文〕𠻮𤲝𤳋𤲷【唐韻】所力切【集韻】【韻會】殺測切，𠀤音色。【說文】本作𠻮。愛濇也。从來从㐭。來者，㐭而藏之，故田夫謂之嗇夫。【玉篇】愛也，慳貪也。【易·說卦傳】爲吝嗇。【左傳·襄二十六年】嗇于𥚽。【註】嗇，貪也。　\n\n又【老子·道德經】治人事天莫如嗇。【註】嗇者，有餘不盡用之意。　\n\n又【史記·倉公傳】脈嗇而不屬。　又官名。【書·胤征】嗇夫馳。【註】嗇夫，主幣之官。【詩·小雅·田畯至喜箋】田畯，司嗇，今之嗇夫也。【史記·張釋之傳】虎圈嗇夫。【註】正義曰：掌虎圈，百官表有鄉嗇夫，此其類也。　又與穡同。【儀禮·特牲饋食禮】主人出寫嗇于房。【註】嗇者，農力之成功。【前漢·成帝紀】服田力嗇。"}