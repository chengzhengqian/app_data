{"拼音": "xiān", "部首": "金", "笔画数": "14", "Unicode": "929B", "page": "1305", "volume": "【戌集上】【金字部】", "notes": "\r\n\r\n【唐韻】息廉切【集韻】思廉切，𠀤音䆎。【說文】鍤屬。　\n\r\n又【玉篇】利也。【賈誼·過秦論】非銛于句戟長鎩也。【史記·秦始皇紀】作錟。【前漢·賈誼傳】莫邪爲鈍兮，鈆刀爲銛。【註】晉灼曰：世俗謂利爲銛。　\n\r\n又【廣韻】纂文曰：鐵有距，施竹頭以擲魚，爲銛也。　又姓。【正字通】宋有銛朴翁，工詩。　\n\r\n又【集韻】習琰切，音燄。臿屬。　\n\r\n又【廣韻】他玷切【集韻】他點切，𠀤音忝。【博雅】錍謂之銛。　\n\r\n又【博雅】斷也。【音釋】銛，他點反。又息廉反。　\n\r\n又【揚子·方言】銛，取也。【註】謂挑取物也。音忝。"}