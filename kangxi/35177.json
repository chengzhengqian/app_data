{"拼音": "shéi,shuí", "部首": "言", "笔画数": "15", "Unicode": "8AB0", "page": "1165", "volume": "【酉集上】【言字部】", "notes": "\r\n\r\n【五音集韻】是爲切【玉篇】是推切，𠀤音垂。【說文】何也。【玉篇】不知其名也。【易·同人】出門同人。又誰咎也。【詩·召南】誰其尸之，有齊季女。【左傳·隱元年】其誰曰不然。【老子·道德經】吾不知誰之子。【莊子·天運篇】子生，五月而能言，不至乎孩而始誰。【註】未至孩童，便知人之姓名爲誰。　\n\r\n又【爾雅·釋訓】誰昔昔也。【詩·國風】誰昔然矣。【傳】猶言疇昔也。郭璞曰：誰，發語辭。　\n\r\n又【正韻】誰何，詰問也。【前漢·賈誼傳】𨻰利兵而誰何。【師古註】問之爲誰也。　\n\r\n又【前漢·五行志】大誰卒。【師古註】主問非常之人，云姓名是誰也。大誰，本以誰何稱，因用名官，有大誰長。卒者，長所領士卒也。　又姓。【萬姓統譜】誰龍，明正德閒九江府照磨。　\n\r\n又【讀書通】通作孰，引《莊子·列禦𡨥》莫覺莫悟，何相孰也。又通作疇。引《書·舜典》疇若予上下草木鳥獸，卽孰若，𠀤與誰同。　\n\r\n又【韻會】亦作譙。【史記·衞綰傳】不譙呵綰。【註】責讓也。譙，音誰，呵，音何。【漢書】作孰何。李奇曰：孰誰也。何，呵也。師古曰：不誰何者，猶言不借問耳。　【集韻】或作唯。"}