{"拼音": "cuán,zǎn,zuān", "部首": "手", "笔画数": "22", "Unicode": "6522", "page": "464", "volume": "【卯集中】【手字部】", "notes": "\n\n【韻會】徂丸切【正韻】徂官切，𠀤音巑。族聚也。【司馬相如·大人賦】攢羅列聚。\n\n又【上林賦】攢立叢倚。【宋之問詩】江回雲壁轉，天小霧峰攢。又不葬而掩其柩曰攢。亦作欑。　又地名。【左傳·僖二十五年】晉侯朝王，王與之陽樊溫原攢茅之田。【後漢·郡國志】河南郡，修武有陽樊攢茅田。【註】杜預曰：縣西北有攢城。○按《左傳》《後漢書》攢𠀤从扌。《韻會》改从木作欑。　\n\n又【唐韻】【韻會】【正韻】在玩切【集韻】徂畔切，𠀤巑去聲。亦聚也。　\n\n又【唐韻】【集韻】𠀤則幹切，音贊。義同。　\n\n又【集韻】【韻會】【正韻】𠀤祖官切，音鑽。治擇也。【禮·內則】柤棃曰攢之。【疏】一一攢看其蟲孔也。通作鑽。　\n\n又【集韻】子罕切，音䰖。折也。　\n\n又【韻補】寒韻古轉先韻，子全切，音鐫。【韋誕·景福殿賦】枅梧綺錯，楶棁鱗攢。芙蓉側植，藻井倒懸。"}