{"拼音": "qīng,qíng,qǐng,qìng", "部首": "言", "笔画数": "15", "Unicode": "8ACB", "page": "1167", "volume": "【酉集上】【言字部】", "notes": "\r\n\r\n【唐韻】七井切【集韻】【韻會】此靜切【正韻】七靜切，𠀤淸上聲。【說文】謁也。【廣雅】求也。【玉篇】乞也，問也。【增韻】祈也，扣也。【書·湯誥】以與爾有衆請命。【左傳·僖十年】余得請於帝矣。【禮·曲禮】請業則起，請益則起。\n\r\n又【王制】墓地不請。【儀禮·士昏禮】𢷤者出，請事入告。【前漢·張湯傳】造請諸公，不避寒暑。【師古註】請，謁問也。　\n\r\n又【爾雅·釋詁】告也。【禮·昏義】納徵請期。【註】請昏姻之期日也。　\n\r\n又【韻會】漢請室，請罪之室也。【前漢·賈誼傳】造請室而請罪耳。　\n\r\n又【集韻】親盈切【正韻】七情切，𠀤音淸。亦謁也，祈也。又受也。　\n\r\n又【類篇】《前漢·賈誼傳》請室，亦讀平聲。　\n\r\n又【廣韻】疾政切【集韻】【韻會】【正韻】疾正切，𠀤情去聲。【說文】義同。\n\r\n又【廣韻】延請。　\n\r\n又【正韻】漢制，春曰朝，秋曰請，如古諸侯聘禮也。【史記·吳王濞傳】使人爲秋請。【前漢·宣帝紀】時會朝請。　\n\r\n又【韻會】朝請，漢官名。張禹首爲之。【唐書·百官志】從五品上曰朝請大夫，正七品上曰朝請郞。　\n\r\n又【廣韻】疾盈切【集韻】慈盈切，𠀤音情。【類篇】受言也。　\n\r\n又【韻會】禮昏義請期，徐音情。【周禮·秋官·條狼氏註】大夫受命以出，餘事莫不復請。劉音情。　\n\r\n又【轉注古音】《史記》《禮書》請文俱盡。【註】徐廣云：古情字多假借作請，諸子中多有之。【荀子·成相篇】聽之經，明其請。【註】請當爲情。聽獄之經，在明其情。"}