{"拼音": "zhì,zhuì", "部首": "至", "笔画数": "10", "Unicode": "81F4", "page": "1001", "volume": "【未集下】【至字部】", "notes": "\r\n\r\n【廣韻】【集韻】𠀤陟利切，音躓。【說文】送詣也。【春秋·成九年】夏，季孫行父如宋致女。【註】女嫁三月，又使大夫隨加聘問，謂之致女。【禮·曲禮】獻田宅者操書致。【註】詳書其多寡之數，致之于人也。　又招致也。【楊升庵外集】致有取意。【易·繫辭】備物致用。【疏】謂備天下之物，招致天下所用。【周禮·地官·遂人】凡治野，以下劑致甿。【註】致，猶會也。民雖受上田中田下田，及會之。以下劑爲率。　又納也。【禮·曲禮】大夫七十而致事。【註】致其所掌之事於君，而告老。【疏】不云置，而云致者，置是廢絕，致是與人，明朝廷必有賢代己也。　又傳致也。【詩·小雅】工祝致告。【箋】祝於是致孝孫之意，告尸以利成。　又極也。【書·盤庚】凡爾衆，其惟致告。【傳】致我誠，告汝衆。【禮·禮器】有放而不致也。【疏】致，極也。　\n\r\n又【禮·樂記】致樂以治心。【註】致，猶㴱審也。　又委也。【易·困卦】君子以致命遂志。【論語】事君能致其身。【朱註】致，猶委也。　又誠也。【老子·道德經】其致之。【註】致，誠也。　又挑戰曰致師。【左傳·宣十二年】楚許伯御樂伯，攝叔爲右，以致晉師。【疏】致師，致其必戰之志。　又態也。【水經注】茂竹便媚，致可翫也。【六帖】崔遠風致整峻。【王縉詩】自然成高致。　又至也。【周禮·春官·大卜】掌三夢之灋。一曰致夢。【疏】訓致爲至，夢之所至也。　又制也。【管子·白心篇】以致爲儀。【註】致者，所以節制其事，故爲儀。　\n\r\n又【易·繫辭】一致而百慮。【疏】所致雖一，慮必有百，言慮雖百種，必歸於一致也。　又就也。【老子·道德經】故致數車無車。【註】致，就也。言人就車數之，爲輻，爲輪，爲轂，爲衡，爲轝，無有各爲車者。　\n\r\n又【詩·大雅】是致是附。【傳】致，致其社稷羣神。【疏】致者，運轉之詞。　又密也。【禮·禮器】德產之致也精微。【註】致，致密也。【前漢·嚴延年傳】文致不可得反。【註】言其文案整齊。　又與緻通。【禮·月令】孟冬，命工師效功，陳祭器，按度程，必功致爲上。【註】謂功力密緻也。緻至同。"}