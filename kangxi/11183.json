{"拼音": "róng", "部首": "戈", "笔画数": "6", "Unicode": "620E", "page": "411", "volume": "【卯集中】【戈字部】", "notes": "\n\n【唐韻】如融切【集韻】【韻會】而融切【正韻】而中切，𠀤音絨。【說文】兵也。【禮·月令】以習五戎。【註】五戎，弓殳矛戈戟也。【周禮·秋官·掌交】九戎之威。【註】九戎，九伐之戎也。　又兵車名。大曰元戎，小曰小戎。【詩·秦風】小戎俴收。\n\n又【小雅】元戎十乗。　\n\n又【禮·王制】西方曰戎。　又大也。【詩·周頌】念兹戎功。【箋】戎功，大功也。【書·盤庚】乃不畏戎毒于遠邇。【註】戎毒，大毒也。【揚子·方言】宋魯𨻰衞謂大曰戎。　又汝也。【詩·大雅】戎有良翰。【又】戎雖小子。【註】汝也。　又相也。【詩·小雅】烝也無戎。【傳】戎，相也。　又拔也。【揚子·方言】江淮南楚之閒謂拔曰戎。　又姓。春秋戎律，漢戎賜，明戎廉。　\n\n又【集韻】如蒸切，音仍。與扔通。【前漢·古今人表】有扔君。或作𢫨。亦省作戎。　\n\n又【韻補】叶而主切，音汝。【詩·大雅】南仲太祖，太師皇父，整我六師，以脩我戎。本作𢦦。俗作〈牛戎〉。"}