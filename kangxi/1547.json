{"拼音": "zhǔn", "部首": "冫", "笔画数": "10", "Unicode": "51C6", "page": "132", "volume": "【子集下】【冫字部】", "notes": "\n\n【廣韻】【集韻】𠀤俗準字。【正字通】字林準與准同。正韻軫韻準准二字𠀤存，當卽準字重文。\n\n（準）【唐韻】【正韻】之允切【集韻】【韻會】主尹切，𠀤肫上聲。【說文】平也。【前漢·律歷志】繩直生準。準者，所以揆平取正也。【書·立政】準人。【正義】準人，正法之人，謂士官。　又均也。【禮·月令】先定準直。【正義】謂輕重平均。　\n\n又【周禮·冬官考工記】權之然後準之。【註】謂準擊平正之也。　又平準，漢官名。武帝置平準官，籠天下鹽鐵。　又則也，倣也。【易·繫辭】易與天地準。　又樂器，漢京房所作，以定律數。　亦作准。【莊子·天道篇】平中準，大匠取法焉。【字林】準與準同。　\n\n又【唐韻】職悅切【集韻】【韻會】【正韻】朱劣切，𠀤音拙。【史記·高祖本紀】隆準而龍顏。【註】服虔曰：準，頰權也。文穎曰：準，鼻也。　\n\n又【集韻】數軌切【正韻】式軌切，𠀤音水。亦平也。一曰車轅脊不停水。\n\n（準）考證：〔【周禮·冬官考工記】準之，然後量之。【註】謂準擊平正之也。〕　謹按註係上句權之然後準之之註。謹將改準之然後量之句，改爲權之然後準之。"}