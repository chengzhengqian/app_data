{"拼音": "hǎn,hàn", "部首": "网", "笔画数": "7", "Unicode": "7F55", "page": "946", "volume": "【未集中】【网字部】", "notes": "\r\n\r\n【廣韻】呼旱切【集韻】【韻會】【正韻】許旱切，𠀤音暵。【五經文字】䍐，經典相承。隷省作罕。【爾雅·釋詁】希寡鮮，罕也。【註】罕亦希也。【詩·鄭風】叔發罕忌。【禮·少儀】罕見曰聞名。　\n\r\n又【玉篇】旌旗也。【史記·周本紀】百夫荷罕旗，以先驅。【註】蔡邕獨斷曰：前驅有九流雲罕。東京賦曰：雲罕九旒。　\n\r\n又【史記·天官書】畢曰罕車，爲邊兵，主弋獵。【註】畢八星曰罕車。　\n\r\n又【廣韻】鳥網。【後漢·馬融傳】罕罔合部。【註】罕亦罔也。　\n\r\n又【廣韻】兔罟也。又率也。　又地名。【前漢·武帝紀】圍枹罕。【註】師古曰：枹罕，金城之縣也。　又姓。【廣韻】鄭有罕氏，出自穆公，以王父字爲氏，代爲卿大夫。又羌複姓有罕井氏。"}