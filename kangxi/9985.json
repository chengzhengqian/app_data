{"拼音": "huái", "部首": "心", "笔画数": "7", "Unicode": "6000", "page": "379", "volume": "【卯集上】【心字部】", "notes": "\n\n【字彙補】敷救切，音副。怒也。\n\n（懷）〔古文〕褱【唐韻】戸乖切【集韻】【韻會】乎乖切，𠀤音槐。【說文】念思也。从心褱聲。【論語】君子懷德。又歸也。【書·大禹謨】黎民懷之。【註】歸之也。　又來也。【詩·齊風】曷又懷止。\n\n又【周頌】懷柔百神。【註】懷，來也。　又安也。【書·秦誓】邦之榮懷。【詩·王風】懷哉懷哉。　又包也。【書·堯典】蕩蕩懷山襄陵。　又藏也。【論語】懷其寶，而迷其邦。【禮·曲禮】其有核者，懷其核。　又慰也。【詩·檜風】懷之好音。　又懷抱，胷臆也。【左傳·成十七年】瓊瑰盈吾懷乎。【論語】然後免於父母之懷。　又傷也。【詩·邶風】願言則懷。【毛傳】懷，傷也。　又私也。【詩·小雅】每懷靡及。【箋】懷，私也。　\n\n又【爾雅·釋詁】至也。【註】齊魯之會郊曰懷。【詩·小雅】懷允不忘。【箋】至也。至信不忘。　\n\n又【爾雅·釋詁】止也。【疏】至止也。　\n\n又【釋名】懷，回也。本有去意，回來就已也。亦言歸也，來歸已也。　\n\n又【諡法】慈仁哲行曰懷。又地名。【書·禹貢】覃懷底績。　又州名。春秋時野王邑，漢河內郡，唐置懷州。　又姓。三國吳尚書郞懷敘。　又通作褢。【前漢·許后傳】褢誠秉忠。　又叶胡隈切，音回。【詩·周南】陟彼崔嵬，我馬虺隤。我姑酌彼金罍，維以不永懷。　又叶呼回切，音揮。【楚辭·九歌】長太息兮將上，心低回兮顧懷。羌生色兮娛人，觀者憺兮忘歸。【魏文帝·苦寒行】延頸長太息，遠行多所懷。我心何怫鬱，思欲一東歸。　又叶苦禾切，音窠。【淮南子·時則訓】平而不阿，明而不苛。包裹覆露，無不囊懷。　【周伯琦曰】褱，藏挾於衣中也。从衣，眔聲。心之所恖念藏貯亦曰褱。隷作懷。\n\n（懷）考證：〔【楚辭·九歌】長太息兮將上，心低回兮顧懷。羌生色以娛人，觀者憺以忘歸。〕　謹照原文兩以字𠀤改爲兮字。〔【淮南子·五位篇】平而不阿，明而不苛。包裹覆露，無不囊懷。〕　謹照原書，五位篇改爲時則訓。"}