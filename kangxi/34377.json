{"拼音": "guān,guàn", "部首": "見", "笔画数": "24", "Unicode": "89C0", "page": "1138", "volume": "【酉集上】【見字部】", "notes": "\r\n\r\n〔古文〕𥍊𥸑𥷯【唐韻】【集韻】【韻會】【正韻】𠀤古玩切，官去聲。【說文】諦視也。【韻會】所觀也，示也。【易·觀卦】大觀在上，順而巽，中正以觀天下。【朱註】觀者，有以中正示人而爲人所仰也。【書·益稷】予欲觀古人之象。【傳】欲觀示法象之服制。觀，舊音官，陸音工喚切。【周禮·冬官考工記】㮚氏爲量。嘉量旣成，以觀四國。【註】以觀示四方，使放象之。【前漢·宣帝紀】觀以珍寶。【師古曰】觀，示也。　又容觀，容貌儀觀也。【禮·玉藻】旣服習容觀玉聲乃出。　\n\r\n又【爾雅·釋詁】多也。【詩·周頌】奄觀銍艾。【箋】奄，久。觀，多也。一音官。　\n\r\n又【爾雅·釋宮】觀謂之闕。【註】宮門雙闕。【疏】雉門之旁名觀。又名闕。【白虎通】上懸法象，其狀巍巍然高大，謂之象魏。使人觀之，謂之觀也。【三輔黃圖】周置兩觀，以表宮門。登之可以遠觀，故謂之觀。【左傳·僖五年】公旣視朔，遂登觀臺，以望而書，禮也。【註】臺上構屋，可以遠觀者也。　\n\r\n又【廣韻】樓觀。【韻會】道宮謂之觀。【史記·封禪書】仙人好樓居，上令長安作蜚廉桂觀，甘泉作益延壽觀。　又太子宮有甲觀。【前漢·成帝紀】元帝在太子宮，生甲觀畫堂。　又東觀，漢祕書監。【後漢·安帝紀】詔五經博士，校定東觀五經傳記。【註】洛陽南宮有東觀。一名蓬觀。　又京觀，積尸封土其上也。【左傳·宣十二年】潘黨曰：君盍築武軍而收晉尸，以爲京觀。　\n\r\n又【韻會】壯觀，奇觀，謂景趣壯麗，事端奇偉有可觀者。　\n\r\n又【字彙補】𤍠也。【周禮·夏官·司爟註】今燕俗名湯𤍠爲觀。　又人名，國名。【竹書紀年】帝啓十年，放季子武觀于西河。【註】武觀，卽楚語五觀也。觀國，今頓丘衞縣。　又縣名，水名。【前漢·地理志】東郡有畔觀縣，膠東國有觀陽縣。【應劭曰】在觀水之陽。　又姓。【楚語】楚之所寶者，曰觀射父。　又通作館。【文選·司馬相如·上林賦】靈圉燕於閒館。【又】虛宮館而勿仞。【史記】【漢書】俱作觀。　又與鸛通。【莊子·寓言篇】如觀雀、蚊虻相過乎前也。　\n\r\n又【廣韻】【集韻】古丸切【韻會】【正韻】沽歡切，𠀤音官。【博雅】視也。【正字通】遠視、上視曰觀，近視、下視曰臨。【易·觀卦】初六童觀。【朱子曰】卦以觀示爲義，爻以觀瞻爲義。【書·盤庚】予若觀火。【傳】我視汝情，如視火。鄭康成讀去聲。【穀梁傳·隱五年】公觀魚于棠。【傳】常事曰視，非常曰觀。【關尹子·二柱篇】愛者我之精，觀者我之神。愛爲水，觀爲火。愛執而觀，因之爲木。觀存而愛，攝之爲金。　又遊也。【孟子】吾何修而可以比於先王觀也。　又占也。【史記·天官書】觀成潢。【晉灼曰】觀，占也，潢，五帝車舍。　又猶顯也。【前漢·嚴安傳】以觀欲天下。【師古曰】顯示之，使其慕欲也。　\n\r\n又【韻會小補】區願切，音勸。【禮·緇衣】在昔上帝，周田觀文王之德。【註】周田觀，古文爲割申勸。【陸德明·釋文】觀。依註讀爲勸。　又叶古黃切，音光。【汲冢周書】師曠歌無射曰：國誠寧矣，遠人來觀。修義經矣，好樂無荒。　又叶規倫切，音均。【前漢·高彪詩】枉道依合，復無所觀。先公高節，越可永遵。　又叶居員切，音涓。【傅毅·七激】推深窮類，靡不博觀。光潤嘉美，世宗其言。　又叶扃縣切，涓去聲。【揚雄·甘泉賦】大厦雲譎波詭，摧嗺而成觀。仰橋首以高視兮，目冥眴而無見。　又《詩·小雅》維魴及鱮薄言觀者。【箋】觀，多也。【韓詩】作覩。\n\r\n考證：〔又叶掌與切，音煮。【詩·小雅】維魴及鱮，薄言觀者。【箋】觀，多也。【韓詩】作覩。【朱註】觀叶鱮，鱮音湑。〕　謹按觀叶鱮朱註無此語。叶掌與切乃者字之音非觀字之音。謹改又詩小雅維魴及鱮薄言觀者。箋多也。韓詩作覩。"}