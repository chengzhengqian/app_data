{"拼音": "céng,zēng", "部首": "曰", "笔画数": "12", "Unicode": "66FE", "page": "503", "volume": "【辰集上】【曰字部】", "notes": "\n\n【唐韻】昨稜切【集韻】【韻會】徂稜切，𠀤音層。【說文】詞之舒也。从八从曰𡆧聲。【九經字樣】曾从𡆧。𡆧，古文窻字。下从曰，上从八，象氣之分散也。經典相承，隷省作曾。【詩·大雅】曾莫惠我師。【論語】曾是以爲孝乎。【孟子】爾何曾比予於是。　\n\n又【廣韻】經也。【增韻】嘗也。【韻會】乃也，則也。　又與層通。【後漢·張衡傳】登閬風之曾城兮。【文選】作層城。　\n\n又【廣韻】作滕切【集韻】【韻會】咨騰切，𠀤音增。【書·武成】惟有道曾孫周王發。【爾雅·釋親】王父之考爲曾祖，孫之子爲曾孫。【註】曾，猶重也。　\n\n又【左傳·襄十八年】曾臣彪將率諸侯以討焉。【註】曾臣，猶末臣。【疏】曾祖曾孫者，曾爲重義。諸侯之於天子，無所可重。曾臣猶末臣，謙𤰞之意耳。　\n\n又【楚辭·九歌】翾飛兮翠曾。【註】曾，舉也。　又與橧同。【禮·禮運】夏則居橧巢。【釋文】橧，本又作曾。　又與增同。【孟子】曾益其所不能。【孫奭·音義】曾當讀作增。　又姓。【姓氏急就篇】曾氏出於鄫，姒姓，莒滅鄫，子孫在魯者別爲曾氏。【孫奕·示兒編】曾字除人姓及曾孫外，今學者皆作層字音讀。然經史𠀤無音，止當音增。【韻會】今詳曾字有音者，合從本音。餘無音者從層音，亦通。"}