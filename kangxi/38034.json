{"拼音": "róu,rǒu", "部首": "車", "笔画数": "16", "Unicode": "8F2E", "page": "1245", "volume": "【酉集下】【車字部】", "notes": "\r\n\r\n【廣韻】人九切【集韻】【韻會】【正韻】忍九切，𠀤柔上聲。【說文】車輞也。【釋名】輞，關西曰輮，言曲輮也。【周禮·冬官考工記】行澤者反輮，行山者仄輮。【註】澤地多泥，反輮者，反其木裏，使耎者在外，欲其滑也。山地多沙石，仄輮者，使堅者在外，柔者在內，取其堅刃相成也。　又與揉通。【易·說卦】坎爲矯輮。【疏】使曲者直爲矯，使直者曲爲輮。　\n\r\n又【集韻】踐也。與蹂通。　\n\r\n又【廣韻】人又切【集韻】【韻會】【正韻】如又切，𠀤柔去聲。\n\r\n又【集韻】而由切，音柔。義𠀤同。\n\r\n考證：〔【周禮·冬官考工記】行澤者反輮，行山者仄輮。【註】澤地多泥，反輮者，反其木裏，使需者在外，欲其滑也。〕　謹照原文需者改耎者。"}