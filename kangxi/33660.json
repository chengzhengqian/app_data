{"拼音": "cái", "部首": "衣", "笔画数": "12", "Unicode": "88C1", "page": "1116", "volume": "【申集下】【衣字部】", "notes": "\r\n\r\n【唐韻】昨哉切【集韻】【韻會】牆來切，𠀤音材。【說文】制衣也。【玉篇】裂也。　\n\r\n又【儀禮·士喪禮疏】布單衣，漢時名爲通裁。　又節也。【易·繫辭】化而裁之謂之變。【吳語】救其不足，裁其有餘。　又鑒別也。【後漢·李膺傳】獨持風裁。　又自裁，自殺也。【前漢·霍光傳】卒有物故自裁。　又裁度也，與財通。【易·泰卦】后以財成天地之道。　又通纔。【前漢·功臣傳】戸口可得而數，裁什二三。　\n\r\n又【廣韻】昨代切，音在。亦製裁也。【穀梁傳序】準裁靡定。【註】讀去聲。　\n\r\n又【韻補】叶前西切，音齊。【楚辭·惜誓】黃鵠後時而寄處兮，鴟梟羣而制之。神龍失水而陸居兮，爲螻蟻之所裁。"}