{"拼音": "yì,yí", "部首": "羊", "笔画数": "13", "Unicode": "7FA9", "page": "952", "volume": "【未集中】【羊字部】", "notes": "\r\n\r\n【廣韻】【集韻】【韻會】𠀤宜寄切，音議。【說文】己之威儀也。从我羊。【註】臣鉉等曰：與善同意，故从羊。【釋名】義，宜也。裁制事物，使各宜也。【易·乾卦】利物足以和義。\n\r\n又【說卦傳】立人之道，曰仁與義。　\n\r\n又【容齋隨筆】人物以義爲名，其別最多。仗正道曰義，義師，義戰是也。眾所尊戴曰義，義帝是也。與衆共之曰義，義倉，義社，義田，義學，義役，義井之類是也。至行過人曰義，義士，義俠，義姑，義夫，義婦之類是也。自外入而非正者曰義，義父，義兒，義兄弟，義服之類是也。衣裳器物亦然。在首曰義髻，在衣曰義襴，義領之類是也。合眾物爲之，則有義漿，義墨，義酒。禽畜之賢者，則有義犬，義烏，義鷹，義鶻。　又義渠，戎國地。【史記·秦本紀】伐義渠，虜其主。【註】寧廣二州，春秋及戰國時爲義渠，戎國之地也。　又姓。【前漢·酷吏傳】義縱，何東人。　又與誼同。【前漢·董仲舒傳】漸民以仁，摩民以誼。　又與儀通。【前漢·鄒陽傳】使東牟朱虛東褒義父之後。【註】應劭曰：邾儀父也。師古曰：義讀曰儀。　又與宜同。【韻補】周官凡殺人而義者，史記君義嗣，𠀤魚羈切。　\n\r\n又【韻補】叶牛何切。周官註：儀作義，古皆音俄。古文尚書：無偏無陂，遵王之義。陂音坡。◎按說文在我部。今從正字通倂入。"}