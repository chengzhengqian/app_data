{"拼音": "suàn,xuǎn,zhuàn", "部首": "手", "笔画数": "15", "Unicode": "64B0", "page": "456", "volume": "【卯集中】【手字部】", "notes": "\n\n【唐韻】雛莞切【集韻】【韻會】雛綰切【正韻】雛產切，𠀤饌上聲。具也。【增韻】造也。又則也。【易·繫辭】以體天地之撰。【朱子·本義】撰猶事也。【論語】異乎三子者之撰。　又撰，述也。屬辭記事曰撰。【唐書·百官志】史館修撰掌修國史。或作篹。\n\n又【唐韻】仕免切【集韻】【韻會】【正韻】雛免切，𠀤音譔。讀若孱上聲。義同。通作譔。又作僎。　又持也。【禮·曲禮】君子欠伸撰杖屨。　\n\n又【集韻】【韻會】雛戀切【正韻】除戀切，𠀤音饌。義同。　又集也。亦述也。【歐陽修詩】任君居太原，白首勤著撰。閉戸不求聞，忽來誰所薦。\n\n又【集韻】【韻會】【正韻】𠀤須兗切。與選同。遣也。一曰擇也。【周禮·夏官·大司馬】羣吏撰車徒。【釋文】息轉反。【禮·內則】栗曰撰之。【疏】數數布揀撰省視之。　又白撰，貨貝名。【前漢·食貨志】白金三品，其一曰重八兩，圜之，名白撰，直三千。　\n\n又【集韻】須絹切，音𤂿。亦與選同。　又損管切。與算同。數也，計也。【周禮·撰車徒註】撰讀曰算，謂數擇之也。"}