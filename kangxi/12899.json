{"拼音": "diāo,duī,duì,dūn,tuán,tún", "部首": "攴", "笔画数": "12", "Unicode": "6566", "page": "473", "volume": "【卯集下】【攴字部】", "notes": "\n\n〔古文〕𢼪𠧈【廣韻】【集韻】𠀤都昆切，音墩。【說文】作𣀦。怒也，詆也。一曰誰何也。　\n\n又【五經文字】敦，厚也。【易·臨卦】敦臨吉。【疏】厚也。　\n\n又【詩·邶風】王事敦我。【釋文】韓詩云：敦，迫也。鄭都回反，猶投擲也。　\n\n又【爾雅·釋詁】敦，勉也。【疏】敦者，厚相勉也。【前漢·揚雄傳】敦衆神使式道兮。【註】師古曰：敦，勉也。　\n\n又【爾雅·釋天】太歲在午曰敦牂。【史記·歷書註】敦，盛也。　\n\n又【揚子·方言】敦，大也。　又姓。【廣韻】敦洽，衞之醜人也。　\n\n又【廣韻】【集韻】【韻會】【正韻】𠀤都回切，音堆。【詩·豳風】敦彼獨宿。【傳】敦敦然獨宿也。　\n\n又【詩·魯頌】敦商之旅。【箋】敦，治也。　\n\n又【莊子·說劒篇】今日試使士敦劒。【註】敦，斷也。　\n\n又【廣韻】度官切【集韻】【韻會】【正韻】徒官切，𠀤音團。【詩·豳風】有敦瓜苦。【傳】敦，猶專專也。【疏】敦，是瓜繫蔓之貌，言瓜繫於蔓，專專然也。【釋文】徒丹反。【朱傳】音堆。　\n\n又【詩·大雅】敦彼行葦。【傳】聚貌。【釋文】徒端反。　\n\n又【集韻】徒渾切，音屯。【詩·大雅】鋪敦淮濆。【箋】當作屯。【揚雄·甘泉賦】敦萬騎於中營兮。【註】敦與屯同。𨻰也。　\n\n又【類篇】敦煌，郡名。　\n\n又【集韻】【韻會】𠀤丁聊切，音雕。【詩·大雅】敦弓旣堅。【傳】敦弓，畫弓也。天子敦弓音彫。【疏】敦與彫，古今之異。　\n\n又【詩·周頌】敦琢其旅。【疏】敦雕古今字。【朱傳】音堆。　\n\n又【集韻】都內切，音對。【儀禮士昏禮】黍稷四敦皆蓋。【禮·明堂位】有虞氏之兩敦。【註】敦音對。黍稷器。【疏】敦與瑚璉簠簋連方，故云黍稷器也。　\n\n又【周禮·天官·玉府】若合諸侯，則共珠槃玉敦。【註】敦，槃類，古者以槃盛血，以敦盛食。　\n\n又【集韻】大到切，音道。幬，或作敦。覆也。【周禮·春官·司几筵】每敦一几。【註】敦讀曰燾。覆也。　\n\n又【集韻】杜皓切，音稻。又𨻰留切，音儔。義𠀤同。　\n\n又【集韻】【正韻】𠀤杜本切，音盾。【左傳·文十八年】天下之民。謂之渾敦。【註】謂驩兜渾敦，不開通之貌。【疏】混沌與渾敦，字之異耳。　\n\n又【廣韻】【集韻】【韻會】【正韻】𠀤都困切。通作頓。【爾雅·釋丘】丘一成爲敦丘。【疏】詩衞風氓篇，至于頓丘，是也。　\n\n又【爾雅·釋天】太歲在子曰困敦。【註】敦，音頓。【史記·歷書註】困敦，混沌也。　\n\n又【莊子·列禦𡨥】敦杖蹙之。【音義】敦，音頓。司馬云：豎也。　\n\n又【集韻】主尹切，音準。淳，或作敦。【周禮·天官·內宰】出其度量淳制。【註】故書淳爲敦。杜子春讀敦爲純。純者，謂幅廣也。　\n\n又【集韻】他昆切。憞，或省作敦。憞者，恨心不明也。　\n\n又【韻補】叶都鈞切。【崔瑗·南陽文學頌】我國旣淳，我俗旣敦。　又叶亭年切。【蘇軾·祭同安郡夫人文】嗣爲兄弟，莫如君賢。婦職旣備，母儀甚敦。\n\n考證：〔【周禮·天官·王府】〕　謹照原文王府改玉府。"}