{"拼音": "wāng", "部首": "尢", "笔画数": "8", "Unicode": "5C29", "page": "298", "volume": "【寅集上】【尢字部】", "notes": "\n\n【廣韻】【集韻】【韻會】【正韻】𠀤烏光切。同𡯁。【說文】跛曲脛也，本作尣，今作尩。\n\n又【禮·檀弓】歲旱，𥠇公召縣子曰：吾欲暴尩而奚若。曰：天則不雨，而暴人之疾，子虐母，乃不可與。【註】尩者，疾病之人，其面向天暴之，冀天之哀其病而雨也。【左傳·僖二十一年】夏大旱，公欲焚巫尩。臧文仲曰：非旱備也，修城郭，貶食省用，務穡勸分。此其務也。巫尩何爲。　又羸弱也。【韓愈文】人固有尩羸而壽考。　\n\n又【韻會】或作匡。【荀子·正論篇】傴巫跂匡。讀作尩。亦作㑌。【註】廢疾之人。𠀤與尫同。"}