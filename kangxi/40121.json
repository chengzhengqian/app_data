{"拼音": "gǎo,hào", "部首": "金", "笔画数": "15", "Unicode": "9550", "page": "1318", "volume": "【戌集上】【金字部】", "notes": "\r\n\r\n【唐韻】乎老切【集韻】下老切，𠀤音晧。【說文】溫器也。　\n\r\n又【說文】地名。武王所都，在長安西上林苑中。【詩·大雅】鎬京辟雍。【傳】武王作邑於鎬京。【書·洪範傳】以箕子歸鎬京。【釋文】鎬，胡老反。本又作鄗。　\n\r\n又【正字通】靈夏等地，亦曰鎬。【詩·小雅】侵鎬及方。【箋】鎬、方，皆北方地名。【又】來歸自鎬，我行永久。【劉向疏】吉甫之歸，周厚賜之，其詩曰：來歸自鎬，鎬去京師千里，王肅以鎬爲鎬京，王基非之。　\n\r\n又【何晏·景福殿賦】故其華表，則鎬鎬鑠鑠。【註】皆謂光顯昭明也。"}