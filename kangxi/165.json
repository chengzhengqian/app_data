{"拼音": "gān,qián", "部首": "乙", "笔画数": "11", "Unicode": "4E7E", "page": "84", "volume": "【子集上】【乙字部】", "notes": "\n\n〔古文〕漧𠄋【唐韻】【集韻】【韻會】【正韻】𠀤渠焉切，音虔。易卦名。【程頤曰】以形體謂之天，以性情謂之乾。【本義】乾，健也。【釋名】乾，進也。行不息也。　又馬飾曰連乾。【顧況詩】金鞍玉勒錦連乾。　又姓。　又州名。古雍州地，唐置乾州。　\n\n又【唐韻】古寒切【集韻】【韻會】【正韻】居寒切，𠀤音干。燥也。【詩·王風】中谷有蓷，暵其乾矣。【左傳·僖十五年】慶鄭曰：張脈僨興，外彊中乾。　又乾侯，地名。言其水常竭也。今廣平府成安縣，卽其地。【說文】𧸟作𨝌。　又桑乾，河名。卽濕水。【水經注】濕水，出鴈門隂館縣東北，過代郡桑乾縣南，又東過涿鹿縣北，又東南出山過廣陽薊縣北。　又乾沒。【史記·張湯傳】始爲小吏乾沒。【註】言掩取貨利，沒爲已有，如水盡涸也。　\n\n又【韻補】叶渠巾切，音勤。【邯鄲淳受命述】治詠儒墨，納策公卿。昧旦孜孜，夕惕乾乾。叶下人。　又叶經天切，音堅。【韓愈詩】𣁪𣁪新葉大，瓏瓏晚花乾。靑天何寥寥，雨蝶飛翩翩。【註】乾，花色不潤也。"}