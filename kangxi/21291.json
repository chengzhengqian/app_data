{"拼音": "wēi,wěi,wèi", "部首": "田", "笔画数": "9", "Unicode": "754F", "page": "760", "volume": "【午集上】【田字部】", "notes": "\r\n\r\n〔古文〕𤰲𤰣【唐韻】於胃切【集韻】紆胃切，𠀤音尉。惡也。【廣韻】畏懼。【增韻】忌也。又心服也。怯也。【易·震卦】雖凶无咎，畏鄰戒也。【書·呂𠛬】永畏惟罰。【傳】當長畏懼，惟爲天所罰。　\n\r\n又【集韻】於非切，音威。【書·臯陶謨】天明畏，自我民明威。【傳】天明可畏，亦用民成其威。【釋文】畏如字。徐音威。○按《古文尚書》威畏同，天威棐忱，今文作畏。《禮·表記》引書：德威惟威。註：讀作畏。　\n\r\n又【周禮·冬官考工記·弓人】夫角之中，恆當弓之畏，畏也者必橈。杜子春云畏當作威。威謂弓淵，角之中央與淵相當。鄭謂畏讀如秦師入隈之隈。【釋文】畏，烏回反。　\n\r\n又【集韻】鄔賄切，音猥。同嵔。嵔壘，山名。或省。\n\r\n考證：〔【周禮·冬官考工記·弓人】夫角之中，恆當弓之畏，畏也者必橈。【註】畏作威。〕　謹照原文註畏作威改：杜子春云畏當作威。"}