{"拼音": "gāng,gàng", "部首": "金", "笔画数": "16", "Unicode": "92FC", "page": "1309", "volume": "【戌集上】【金字部】", "notes": "\r\n\r\n【廣韻】古郞切【集韻】【韻會】【正韻】居郞切，𠀤音岡。【玉篇】鍊鐵也。【列子·湯問篇】鍊鋼赤刃，用之切玉，如切泥焉。【魏文帝·樂府】羊頭之鋼。【筆談】世煅鐵謂鋼者，用熟鐵屈盤之，以生鐵陷其閒，泥封煉之，煅令相入，謂之團鋼，亦謂之灌鋼，此乃僞鋼耳。余出使磁州煅坊，始識凡鐵有鋼者，如麫中有筋，鍛百餘火，一煆一輕，至絫煅斤兩不減，則純鋼也。【本草】李時珍曰：鋼分三種，有生鐵夾熟鐵煉成者，有精鐵百煉出鋼者，有西南海山中生成，狀如紫石英者。凡刀劒諸刃，皆是鋼鐵也。　\n\r\n又【廣韻】古浪切【集韻】居浪切，𠀤岡去聲。義同。\n\r\n考證：〔【列子·殷湯篇】鍊鋼赤刃，用之以切玉，如切泥焉。〕　謹照原書改湯問篇。"}