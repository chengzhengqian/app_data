{"拼音": "jiāo", "部首": "金", "笔画数": "20", "Unicode": "940E", "page": "1322", "volume": "【戌集上】【金字部】", "notes": "\r\n\r\n【唐韻】卽削切【集韻】【韻會】【正韻】兹消切，𠀤音焦。【說文】鐎，斗也。【廣韻】溫器三足而有柄。【周禮·天官·鬱人註】以煑之鐎中，停于祭前。【史記·李將軍傳·刁斗註】以銅作鐎器，受一斗，晝炊飯食，夜擊持行，名曰刁斗。\n\r\n又【博古圖】漢熊足鐎斗，高四寸八分，深三寸二分，口徑二寸三分，容一升四合有半，重一斤十兩，有流，有柄，三足，流蓋與柄多爲物象，足飾以熊。龍首鐎斗，高七寸八分，深二寸三分，口徑四寸三分，容三升重三斤一兩，有耳有流有柄，首飾以龍，皆銅爲之。趙襄子使㕑人操斗，以食大工。古者行食以斗，而此有柄與流，知其爲盛羹湇之具也。【正字通】據此說，與周禮註煑鐎小別。然以形制推之，鐎斗與軍中鐎斗，名同實異。說文鐎汎訓鐎斗。徐氏誤引史記，鐎器受二升，晝炊夜擊，以實之。六書故、正韻、韻會鐎字註，與刁斗合爲一，皆非也。【集韻】通作焦。　\n\r\n又【廣韻】昨焦切【集韻】慈焦切，𠀤音樵。溫器。形如銚。　\n\r\n又【五音集韻】卽由切，音遒。釜屬。"}