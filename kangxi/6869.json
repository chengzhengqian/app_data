{"拼音": "huàn", "部首": "宀", "笔画数": "9", "Unicode": "5BA6", "page": "285", "volume": "【寅集上】【宀字部】", "notes": "\n\n【唐韻】【集韻】【韻會】【正韻】𠀤胡慣切，音患。【說文】仕也。【禮·曲禮】宦學事師，非禮不親。【註】仕與學皆有師，以明道也。【左傳·宣二年】晉成公卽位，乃宦卿之適子，而爲之田，以爲公族。　\n\n又【左傳·宣二年】宦三年矣。【註】宦，學也，學職事爲官也。　又凡事人者皆曰宦。【越語】勾踐卑事夫差，宦士三百人于吳。【左傳·僖十七年】子圉西質，妾爲宦女焉。【註】妾，晉惠公女名。宦謂宦事於秦爲妾也。　又奄宦，中官也。【宋史·宦者傳】太宗不欲除王繼恩宣𡽪使，曰：朕讀前代史，不欲令宦官預政。宣𡽪使，執政之漸，止可授以他官。　又姓。　又叶胡玩切，音換。【謝惠連·秋懷詩】頗說鄭生偃，無取白衣宦。未知古人心，且從性所翫。　又叶于眷切，音院。【歐陽修·讀書詩】念昔始從書，力學希仕宦。豈敢欺聲名，惟期脫貧賤。\n\n考證：〔【越語】越王乃𤰞事秦，宦士三百人於吳。〕　謹照原文改勾踐卑事夫差。"}