{"拼音": "gǎo,hāo", "部首": "艸", "笔画数": "13", "Unicode": "84BF", "page": "1050", "volume": "【申集上】【艸字部】", "notes": "\r\n\r\n【唐韻】【集韻】【韻會】【正韻】𠀤呼高切，好平聲。【說文】菣也。【詩·小雅】食野之蒿。【傳】蒿，菣也。【禮·月令註】蒿亦蓬蕭之屬。【爾雅·釋草】蘩之醜，秋爲蒿。【註】春時各有種名，至秋老成，通呼爲蒿。【陸佃·詩疏】蒿，草之高者。　又焄蒿，氣蒸出貌。【禮·祭義】其氣發揚于上，爲昭明焄蒿悽愴，此百物之精也。　又耗也。【楚語】使民蒿焉。　\n\r\n又【莊子·騈拇篇】今之君子蒿目而憂世之患。【註】蒿易棲塵，喩君子眯眼塵中也。　又地名。【穀梁傳·桓十五年】公會齊侯于蒿。　又姓。【通志·氏族略】蒿氏。【註】見《姓苑》。　\n\r\n又【韻會】呼侯切，讀齁。【易林】堅冰黃鳥，常哀悲愁。不見白粒，但見藜蒿。　\n\r\n又【篇海】與藳同。◎按蒿名類甚多，《正字通》載簍蒿、薌蒿等，今皆刪去。詳蔞、薌等本字註。"}