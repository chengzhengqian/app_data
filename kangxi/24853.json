{"拼音": "chuān", "部首": "穴", "笔画数": "9", "Unicode": "7A7F", "page": "863", "volume": "【午集下】【穴字部】", "notes": "\r\n\r\n【唐韻】【集韻】【韻會】【正韻】𠀤昌緣切，音川。【說文】通也，穴也。【詩·召南】誰謂䑕無牙，何以穿我屋。【前漢·食貨志】彭吳穿穢貊，朝鮮置滄海郡。【註】本皆荒梗，始開通之，故言穿。　\n\r\n又【增韻】委曲入也，鑽也，鑿也。【前漢·溝洫志】穿渠漑田。　\n\r\n又【廣韻】孔也。【史記·鄧通傳】孝文夢欲上天，有一黃頭郞從後推之，上顧見其衣裻帶後穿。【後漢·耿恭傳】衣屨穿決。　又國名。【爾雅·釋地八狄疏】六曰穿胷。　\n\r\n又【本草】百穿，蜂房也。　\n\r\n又【拾遺記】江東謂正月二十日爲天穿日，用紅縷繫餅置屋上，謂之補天穿。　\n\r\n又【廣韻】尺絹切【集韻】【韻會】【正韻】樞絹切，𠀤音釧。貫也。【前漢·司馬遷傳】貫穿經傳。　又叶樞倫切，音春。【揚雄·長楊賦】逮至聖文，隨風乗流，方垂意於至寧，躬服節儉，綈衣不敝，革鞜不穿，大厦不居，木器無文。【註】寧，讀近寅。穿，樞倫切。　\n\r\n又【韻會小補】於權切，音淵。火起貌。"}