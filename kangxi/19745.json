{"拼音": "fàn", "部首": "犬", "笔画数": "5", "Unicode": "72AF", "page": "706", "volume": "【巳集下】【犬字部】", "notes": "\n\n〔古文〕𤝑𢒿【廣韻】防鋄切【集韻】【韻會】父鋄切，𠀤凡上聲。【玉篇】抵觸也。【廣韻】干也，侵也，僭也，勝也。【爾雅·釋詁】犯，勝也。【註】陵犯，得勝也。【書·大禹謨】兹用不犯于有司。【禮·曲禮】介冑則有不可犯之色。\n\n又【檀弓】事親，有隱而無犯。【周禮·夏官】大馭掌馭玉路，以祀及犯軷。【註】行山曰軷。犯之者，封土爲山象，以菩芻棘柏爲神主。旣祭之，則以車轢之而去，喻無險難也。　\n\n又【字彙補】叶符店切。【歐陽修·新孀詩】蘭枯蕙死誰復弔，殘菊籬根爭豔豔。靑松守節見臨危，正色凜凜不可犯。"}