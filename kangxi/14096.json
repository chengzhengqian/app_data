{"拼音": "yáng", "部首": "木", "笔画数": "7", "Unicode": "6768", "page": "538", "volume": "【辰集中】【木字部】", "notes": "\n\n【唐韻】與章切【集韻】【韻會】余章切【正韻】移章切，𠀤音陽。【說文】木名。【爾雅·釋木】楊，蒲柳。詳柳字註。　\n\n又【詩·秦風】隰有楊。【崔豹·古今註】白楊葉圓，靑楊葉長，栘楊圓葉弱蔕，微風大搖。又有赤楊，霜降則葉赤，材理亦赤。　又黃楊。【埤雅】黃楊性堅緻難長，歲長一寸，閏年倒長一寸。　\n\n又【博雅】白楊刀也。　又縣名。【前漢·地理志】楊縣屬河東郡。　又姓。【姓苑】出弘農、天水二望。　又叶以征切，音盈。【馬融·廣成頌】珍林嘉樹，建木叢生。椿梧栝柏，柜柳楓楊。"}