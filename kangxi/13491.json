{"拼音": "xīng", "部首": "日", "笔画数": "9", "Unicode": "661F", "page": "492", "volume": "【辰集上】【日字部】", "notes": "\n\n〔古文〕𠻖曐𤽛皨【唐韻】【集韻】【韻會】桑經切【正韻】先靑切，𠀤音腥。【說文】萬物之精，上爲列星。从晶生聲。一曰象形。从口。古口復注中，故與日同。【釋名】星，散也，列位布散也。【書·堯典】曆象日月星辰。【傳】星，四方中星。\n\n又【洪範】五紀，四曰星辰。【傳】二十八宿迭見，以敘節氣。【又】庶民惟星，星有好風，星有好雨。【傳】星，民象，箕星好風，畢星好雨。【史記·天官書】星者，金之散氣。【註】五星五行之精，衆星列布，體生於地，精成於天，列居錯行，各有所屬。在野象物，在朝象官，在人象事。【前漢·天文志】經星常宿中外官，凡百七十八名，積數七百八十三星，皆有州國官宮物類之象。【淮南子·天文訓】日月之淫氣精者爲星辰。　又星星，猶點點也。【謝靈運詩】星星白髮垂。　又草名。戴星、文星、流星，皆穀精草別名。【本草綱目】此草生穀田中，莖頭小白花，點點如亂星。　又姓。【廣韻】《羊氏家傳》曰：南陽太守羊續，娶濟北星重女。"}