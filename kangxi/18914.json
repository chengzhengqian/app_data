{"拼音": "fán,fén", "部首": "火", "笔画数": "16", "Unicode": "71D4", "page": "683", "volume": "【巳集中】【火字部】", "notes": "\n\n【唐韻】附袁切【集韻】【韻會】符袁切，𠀤音煩。【說文】𤑔也。【玉篇】燒也。【廣韻】炙也。【詩·小雅】或燔或炙。【箋】燔，燔肉也。炙，炙肝也。\n\n又【大雅】載燔載烈。【傳】傳火曰燔。　又與膰通。【左傳·襄二十二年】與執燔焉。【釋文】燔，又作膰。祭肉也。\n\n又【定十四年】腥曰脤。熱曰燔。【孟子】燔肉不至。　\n\n又【集韻】焚，古作燔。註詳八畫。　又叶汾沿切。【左思·魏都賦】琴高沈水而不濡，時乗赤鯉而周旋。師門使火以驗術，故將去而焚燔。"}