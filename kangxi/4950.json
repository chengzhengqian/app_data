{"拼音": "jǐn,qín", "部首": "土", "笔画数": "11", "Unicode": "5807", "page": "232", "volume": "【丑集中】【土字部】", "notes": "\n\n【唐韻】巨斤切【集韻】【韻會】渠斤切，𠀤音勤。【說文】黏土也。【徐曰】黃土乃黏。【五代史】劉守光圍滄州，城中雜食堇塊。　又時也。【管子·五行篇】修槩水土，以待乎天堇。亦作墐。　\n\n又【集韻】渠吝切，音覲。塗也。　又與僅㢙通。【博雅】堇少也。【前漢·地理志】豫章出黃金，然堇堇物之所有。　\n\n又【集韻】居焮切，音靳。國名。堇子國，在寧波奉化縣東，境內有赤堇山。【越絕書】薛燭與越王說劒，赤堇之山破而出錫，卽今鄞地。又堇隂，地名，在晉。○按烏頭堇茶之堇从艸，《字彙》附此，非。　【毛氏韻增】从廿不从卄，監本下从二畫，亦誤。"}