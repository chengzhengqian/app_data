{"拼音": "duó,shì,yì,zé", "部首": "水", "笔画数": "16", "Unicode": "6FA4", "page": "652", "volume": "【巳集上】【水字部】", "notes": "\n\n〔古文〕㚖【唐韻】丈伯切【集韻】【韻會】【正韻】直格切，𠀤音宅。【周語】澤，水之鐘也。【風俗通·山澤篇】水草交厝，名之爲澤。澤者，言其潤澤萬物，以阜民用也。　又光潤也。【禮·少儀】澤劒首。　又雨澤。【易·夬卦】澤上于天。　又德澤。【書·畢命】澤潤生民。　又洗濯曰澤。【禮·曲禮】共飯不澤手。【疏】以手宜潔淨，不得臨食始捼莎也。　又褻衣曰澤。【詩·秦風】與子同澤。【箋】袴也。　又香澤。【梁𥳑文帝樂府】八月香油好煎澤。又澤宮。【禮·射儀】必先習射于澤。澤者，所以擇士也。　又州名。【韻會】秦上黨郡，隋爲澤州。　\n\n又【集韻】【正韻】𠀤施隻切，音適。與釋同。【詩·周頌】其耕澤澤。【疏】釋釋然土皆解散也。　\n\n又【集韻】【韻會】【正韻】𠀤達各切，音鐸。格澤，星名，音鶴鐸。【史記·天官書】格澤，星如炎火之狀。　\n\n又【集韻】夷益切，音繹。與醳同。【禮·郊特牲】舊澤之酒。【註】澤，讀爲醳。"}