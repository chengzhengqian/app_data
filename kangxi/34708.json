{"拼音": "liáng,liàng", "部首": "言", "笔画数": "10", "Unicode": "8C05", "page": "1168", "volume": "【酉集上】【言字部】", "notes": "\r\n\r\n【唐韻】【集韻】【韻會】力讓切。【正韻】力仗切，𠀤良去聲。【說文】信也。【詩·小雅】諒不我知。【鄭箋】信也。【朱傳】誠也。【禮·內則】請肄𥳑諒。【註】言語信實也。　又小信也。【論語】豈若匹夫匹婦之爲諒也。　\n\r\n又【揚子·方言】愋諒，知也。【廣雅】哲也。【玉篇】相也，助也。【廣韻】佐也。【正韻】照察也。　又蠻州名。【唐書·地理志】嶺南道有諒州。　又姓。諒毅，見【戰國策】。諒輔，見【後漢·獨行傳】。　\n\r\n又【集韻】或作亮。【爾雅·釋詁】亮，信也。【疏】方言云：衆信曰諒。周南、召南、衞之語也。【詩·鄘風】不諒人只。【傳】諒，信也。本亦作亮。　又通作涼。【詩·大雅】涼彼武王。【傳】涼，佐也。本亦作諒。　又或作倞。【禮·郊特牲】祊之爲言倞也。【註】倞，猶索也。或爲諒。　\n\r\n又【集韻】【類篇】𠀤呂張切，音良。亦同亮。信也。　又通作良。【禮·樂記】易直子諒之心。【註】子諒，朱子讀爲慈良。"}