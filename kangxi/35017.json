{"拼音": "zhū", "部首": "言", "笔画数": "13", "Unicode": "8A85", "page": "1160", "volume": "【酉集上】【言字部】", "notes": "\r\n\r\n【唐韻】陟輸切【集韻】【韻會】追輸切，𠀤音株。【說文】討也。【廣雅】殺也。【書·胤征】以干先王之誅。【禮·月令】詰誅暴慢。【註】誅者，戮其人。【前漢·𠛬法志】征暴誅悖，治之威也。【莊子·庚桑楚】爲不善乎顯明之中者，人得而誅之，爲不善乎幽暗之中者，鬼得而誅之。　\n\r\n又【釋名】罪及餘人曰誅。誅，株也。如株木根，枝葉盡落也。【周禮·秋官·司烜氏】軍旅修火禁，邦若屋誅，則爲明竁焉。【註】鄭司農云：屋誅，謂夷三族。　\n\r\n又【易·雜卦】明夷誅也。【註】誅，傷也。　\n\r\n又【晉語】小國敖，大國襲焉，曰誅。　\n\r\n又【玉篇】罰也。【禮·曲禮】以足蹙路馬芻有誅，齒路馬有誅。【註】誅，罰也。　\n\r\n又【類篇】責也。【左傳·襄三十一年】誅求無時。【註】誅，責也。【周禮·天官·大宰】誅以馭其過。【疏】人有過失，非故爲之者，則以言語責讓之。　又翦除也。【晉語】故以惠誅怨。【註】誅，除也。【楚辭·卜居】寧誅鋤草茅，以力耕乎。【杜甫·岳麓山道林二寺詩】傍此煙霞茅可誅。【正字通】翦茅爲屋。借用誅字。　又叶之由切，音周。【華覈·自責文】不敢違敕，懼速罪誅，冒承詔命，魂逝形留。　又叶株遇切，株去聲。【蔡邕·釋誨】下獲熏胥之辜，高受滅家之誅，前車已覆，襲軌而騖。\n\r\n考證：〔【周禮·秋官·司烜氏】【註】鄭司農云：屋誅，爲夷三族。〕　謹照原文爲改謂。"}