{"拼音": "gòu,gǔ,nòu", "部首": "禾", "笔画数": "15", "Unicode": "7A40", "page": "858", "volume": "【午集下】【禾字部】", "notes": "\r\n\r\n【唐韻】【集韻】【韻會】【正韻】𠀤古祿切，音谷。【說文】續也。百穀之總名。从禾，㱿聲。【長箋】穀有穅秕，故从㱿。【書·洪範】百穀用成。【禮·月令】孟秋農乃登穀。【周禮·天官·大宰】三農生九穀。【註】鄭司農云：九穀，黍，稷，秫，稻，麻，大小豆，大小麥。一說九穀無秫大麥，而有粱苽。\n\r\n又【天官膳夫】食用六穀。【註】黍，稷，粱，麥，苽，稌。\n\r\n又【天官疾醫】五穀養其病。【註】麻，黍，稷，麥，豆。【酉陽雜俎】九穀，黍稷稻粱，三豆二麥。【爾雅翼】梁者，黍稷之總名。稻者，漑種之總名。菽者，衆豆之總名。三穀各二十種，爲六十，蔬果之屬，助穀各二十種，凡百穀。\n\r\n又【星經】八穀星，主黍，稷，稻，粱，麻，菽，麥，烏麻，星明則俱熟。　\n\r\n又【爾雅·釋詁】穀，善也。【書·洪範】旣富方穀。【詩·𨻰風】穀旦于差。【禮·曲禮】自稱曰不穀。【註】謙稱。　又生也。【詩·王風】穀則異室。【註】穀，生也。　\n\r\n又【爾雅·釋言】穀，祿也。【詩·小雅】俾爾戩穀。【註】穀，祿也。　又養也。【詩·小雅】以穀我士女。【戰國策】求百姓之饑寒者收穀之。　又孺子曰穀。【荀子·禮論篇】臧穀猶且羞之。　又國名。【春秋·桓七年】穀伯綏來朝。【註】穀國在南鄕築陽縣北。　又水名。【周語】穀洛鬭。　\n\r\n又【揚子·方言】螳螂，齊杞以東謂之馬穀。　又姓。又穀梁，複姓。　\n\r\n又【集韻】居𠋫切，音冓。祿也。【論語】不至於穀。皇侃讀。　又楚地名。【左傳·僖二十八年】連穀。【陸德明·音義】胡木切，音斛。　又與谷同。【前漢·王莽傳】穀風迅疾，從東北來。　又與告通。【禮·檀弓】齊穀王姬之喪。【註】穀，當爲告，聲之譌。　又叶訖力切。【六韜】紛紛渺渺，好色無極。吾觀其野，草菅勝穀。　又叶工洛切。【詩·小雅】俶載南畝，播厥百穀。旣庭且碩，曾孫是若。　又與㝅同。【左傳·宣四年】楚人謂乳穀，謂虎於菟。　【集韻】或从米作糓。"}