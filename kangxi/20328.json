{"拼音": "ōu", "部首": "瓦", "笔画数": "8", "Unicode": "74EF", "page": "751", "volume": "【午集上】【瓦字部】", "notes": "\r\n\r\n【唐韻】【集韻】【韻會】【正韻】𠀤烏侯切，音謳。【說文】小盆也。【廣韻】瓦器【正韻】今俗謂盌深者爲甌。【爾雅·釋器】甌瓿謂之瓵。【揚子·方言】罃甈謂之盎，其小者謂之升甌。　又金甌。【唐書·崔琳傳】初，明皇每命相，皆先書其名。一日書琳等名案上，會太子入，覆以金甌，曰：此宰相名，若自意之，卽中且賜酒。太子曰：非崔琳盧從愿乎。帝曰：然。　\n\r\n又【韻會】西甌，地名。駱越別種。又東甌，閩中地。【史記·趙世家】夫翦髮文身，錯臂左衽，甌越之民也。【註】索隱曰：劉氏云：今珠崖儋耳謂之甌人，是有甌越。正義曰：屬南越，故言甌越。輿地志云：交址，周時爲駱越，秦時曰西甌。文身斷髮避龍，則西甌駱又在番吾之西南。\n\r\n又【東越傳】乃立搖爲東海王，都東甌。【註】索隱曰：姚氏云：甌，水名。永嘉記：水出寧城十餘里，去郡城五里入江。昔有東甌王都城，有亭，積石爲道，今猶在也。【山海經】甌居海中。【註】今臨海永寧縣卽東甌，在岐海中也。　\n\r\n又【史記·滑稽傳】甌窶滿篝。【註】正義曰：甌窶，謂高地狹小之區，得滿篝籠也。　\n\r\n又【史記·匈奴傳】中有棄地，莫居千餘里，各居其邊爲甌脫。【註】韋昭曰：畍上屯守處。索隱曰：服虔云：作土室以伺漢人。又纂文曰：甌脫，土穴也。　又姓。甌冶子，吳人，善鑄劒。　\n\r\n又【集韻】於口切，音毆。西甌，駱越別種。"}