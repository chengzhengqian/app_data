{"拼音": "ān", "部首": "宀", "笔画数": "6", "Unicode": "5B89", "page": "282", "volume": "【寅集上】【宀字部】", "notes": "\n\n【唐韻】【集韻】【韻會】【正韻】𠀤於寒切，案平聲。【說文】靜也，从女，在宀下。【廣韻】徐也，止也。【書·堯典】欽明文思安安。【註】安安，自然性之也。【益稷】安汝止。【註】謂止於至善也。　又寧也，定也。【書·臯陶謨】在知人，在安民。【齊語】其心安焉，不見異物而遷焉。　又危之對也。【前漢·賈誼傳】置之安處則安，置之危處則危。　又佚樂也。【禮·表記】君子莊敬日强，安肆日偸。【左傳·僖二十三年】懷與安實敗名。　\n\n又【諡法】和好不爭曰安。　又何也。【禮·檀弓】吾將安仰。【楚辭·天問】九天之際，安放安屬。　又與焉同。【正字通】安之於焉，猶何之於曷，音別義通。　又姓。【風俗通】漢太守安成，唐安金藏。又安期，安平，俱複姓。　又州名，春秋時鄖國，漢屬江夏郡，宋改爲安州。　又叶烏前切，音煙。【詩·大雅】執訊連連，攸馘安安。　又叶於眞切，音因。【蘇軾·李仲蒙哀辭】矯矯犖犖，自貴珍兮。欺世幻俗。內弗安兮。\n\n考證：〔【賈誼·治安策】置之安處則安，置之危處則危。〕　謹照原書改前漢賈誼傳。"}