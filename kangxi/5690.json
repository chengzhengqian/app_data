{"拼音": "xī,xí", "部首": "大", "笔画数": "10", "Unicode": "595A", "page": "252", "volume": "【丑集下】【大字部】", "notes": "\n\n【廣韻】胡雞切【集韻】【韻會】【正韻】弦雞切，𠀤音兮。隷役也。【周禮·天官】酒人奚三百人。【註】奚，猶今官婢。通作㜎傒。【唐書·李賀傳】賀小奚奴背古錦囊，遇所得詩，投囊中。　又地名。【春秋·桓十七年】及齊師戰于奚。【註】魯地。　又山名。大奚山，在廣州，距佛堂門海三百里，潮汐相通，見【南粵志】。　又驒奚，駿馬名。【前漢·匈奴傳】騊駼驒奚。【註】驒，音顚，生七日而超其母。　又羊奚，草名。【本草綱目】羊奚比乎石筍子。　又疑問辭。【論語】子奚不爲政。【孟子】奚不去也。　又姓。夏車正奚仲，北魏奚牧。　【說文】奚，大腹也，从大，𦃟省聲。【正字通】說文專說大腹，非是。"}