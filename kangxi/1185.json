{"拼音": "yōu", "部首": "人", "笔画数": "17", "Unicode": "512A", "page": "120", "volume": "【子集中】【人字部】", "notes": "\n\n【唐韻】【集韻】【韻會】於求切【正韻】於尤切，𠀤音憂。【爾雅·釋訓】優優，和也。【詩·商頌】敷政優優。言人君德政和樂也。　又優游，和柔也。【詩·大雅】優游爾休矣。　\n\n又【詩·大雅】天之降罔，維其優矣。【傳】渥也。【箋】寬也。　\n\n又【說文】饒也。又饒洽也。【詩·小雅】旣優旣渥。又有餘力也。【論語】仕而優則學。　又勝也，對劣之稱。　\n\n又【小爾雅】優，多也。　\n\n又【正韻】調戲也。【左傳·襄六年】宋華弱與樂轡，少相狎，長相優。　又伊優，屈曲佞媚貌。　又倡優。【前漢·東方朔傳】朔好詼諧，武帝以俳優畜之。\n\n又【左傳·襄二十八年】𨻰氏鮑氏之圉人爲優。【正義】優者，戲名也。【晉語】有優施。【史記·滑稽傳】有優孟，優旃，皆善爲優戲，而以優著名。　又姓。　\n\n又【集韻】烏侯切，音謳。【前漢·東方朔傳】伊優亞者，辭未定也。亞音鴉。　又通作要，平聲。【禮·深衣】要縫半下。【鄭註】要或爲優。"}