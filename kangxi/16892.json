{"拼音": "chān,diàn,tiān,tiē,zhān", "部首": "水", "笔画数": "8", "Unicode": "6CBE", "page": "614", "volume": "【巳集上】【水字部】", "notes": "\n\n【唐韻】【集韻】【韻會】𠀤他兼切，音添。水名。【說文】水出壷關，東入淇。　\n\n又【說文】一曰益也。義同添。【徐鉉曰】今俗別作添，非是。　\n\n又【廣韻】張廉切【集韻】【韻會】【正韻】之廉切，𠀤音詹。漬也，濡也。【史記·滑稽傳】置酒而天雨，陛楯者皆沾寒。【陳丞相世家】汗出沾背，通作霑。　又與覘通。【禮·檀弓】國昭子曰：我喪也，斯沾。【註】沾讀爲覘，視也。　\n\n又【廣韻】【集韻】𠀤都念切，音店。亦水名。　又縣名，在樂平。【漢志】屬上黨郡。【廣輿記】太原府樂平縣，本漢沾縣。　\n\n又【集韻】【正韻】𠀤的協切，音跕。沾沾，自整貌。【史記·魏其傳】沾沾自喜。【註】師古曰：輕薄也。徐廣曰：沾，昌兼反，又當牒反，一曰尺占反。"}