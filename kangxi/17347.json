{"拼音": "còu", "部首": "水", "笔画数": "12", "Unicode": "6E4A", "page": "636", "volume": "【巳集上】【水字部】", "notes": "\n\n【唐韻】倉奏切【集韻】【韻會】【正韻】千𠋫切，𠀤音輳。【說文】水上人所會也。一曰聚也。【汲冢周書】周公將致政，乃作大邑成周于中土，以爲天下之大湊。　\n\n又【玉篇】競進也。【戰國策】士爭湊燕。　又湊理也。與腠通。【文心雕龍·養氣篇】湊理無滯。　又題湊，棺外累木也。【史記·滑稽傳】楩楓橡樟爲題湊。　\n\n又【韻補】叶子與切，音咀。【王延壽·魯靈光殿賦】浮柱岹嵽以星懸，漂嶢𡸣而枝柱。飛梁偃蹇以虹指，揭蘧蘧而騰湊。　又叶遵遇切，疽去聲。【班固·東都賦】僻界西戎，險阻四塞。脩其防禦，孰與處乎土中，平侇洞達，萬方輻湊。　通作輳。古通奏。\n\n考證：〔【史記·滑稽傳】梗楓橡樟爲題湊。〕　謹照原文梗楓改楩楓。"}