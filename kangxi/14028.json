{"拼音": "mù", "部首": "木", "笔画数": "4", "Unicode": "6728", "page": "509", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤莫卜切，音沐。【說文】冒也。冒地而生，東方之行。从屮，下象其根。【徐鍇曰】屮者，木始申坼也，萬物皆始於微，故木从屮。【白虎通】木之爲言觸也。【玉篇】燧人氏鑽出火也。【書·洪範】五行：一曰水、二曰火、三曰木、四曰金、五曰土。【易·說卦傳】𢁉爲木。【疏】木可以揉曲直，卽𢁉順之謂也。【禮·月令】某日立春，盛德在木。【疏】春則爲生，天之生育，盛德在於木位。　又八音之一。【周禮·春官·太師】金石土革絲木匏竹。【註】木，柷敔也。　又質樸。【論語】剛毅木訥近仁。　又木彊，不和柔貌。【前漢·周勃傳】勃爲人木彊敦厚。　又析木，星次。【爾雅·釋天】析木謂之津。　又姓。【統譜】漢木仁，晉木華。又百濟八姓，一曰木氏。又複姓，端木。又叶末各切，音莫。【馬融·廣成頌】隂慝害作，百卉畢落。林衡戒田，焚林柞木。　【韻會】从丨。丨，古本切。非从亅。亅，其月切。"}