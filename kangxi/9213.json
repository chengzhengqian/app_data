{"拼音": "lú", "部首": "广", "笔画数": "19", "Unicode": "5EEC", "page": "352", "volume": "【寅集下】【广字部】", "notes": "\n\n【唐韻】力居切【集韻】【韻會】【正韻】凌如切，𠀤音閭。【說文】寄也。秋冬去，春夏居。【詩·小雅】中田有廬。【箋】中田，田中也。農人作廬焉，以便田事。　\n\n又【玉篇】屋舍也。【集韻】粗屋總名。【易·剝卦】小人剝廬。【左傳·襄二十三年】則猶有先人之敝廬在，君無所辱命。　又𠋫舍也。【周禮·地官】十里有廬，廬有飮食。【註】廬若今野𠋫，徙有庌也。　又直宿，舍也。【前漢·金日磾傳】小疾臥廬。【註】殿中所止曰廬。【班固·西都賦】周廬千列。【註】直宿曰廬。　又國名。【周語】廬由荆嬀。【註】廬，嬀姓之國，荆嬀，廬女爲荆夫人也。　又邑名。【楚語】以王如廬。【註】廬，楚邑。　又州名。【隋書·地理志】廬江郡，開皇初改爲廬州。　又山名。【廬山記】周威王時，有匡俗廬君，故山取其號。　\n\n又【正韻】龍都切，音盧。【周禮·冬官考工記】秦無廬。【註】廬讀爲纑，謂矛戟柄竹攢柲。或曰摩䥨之器。　又與籚同。【集韻】籚或作廬。\n\n考證：〔【前漢·金日磾傳】小疾臥廬。【註】殿中所正曰廬。〕　謹據照原書所正改所止。"}