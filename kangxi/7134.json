{"拼音": "duì", "部首": "寸", "笔画数": "5", "Unicode": "5BF9", "page": "296", "volume": "【寅集上】【寸字部】", "notes": "\n\n【唐韻】都隊切【集韻】【韻會】【正韻】都內切，𠀤音碓。【說文】應無方也。本作𡭊。【爾雅·釋言】對，遂也。【疏】遂者，因事之辭。【廣韻】答也。【增韻】揚也。【詩·大雅】以對于天下。【註】答天下仰望之心也。【書·說命】敢對揚天子之休命。\n\n又【禮·曲禮】侍坐於先生，先生問焉，終，則對。【又】君子問更端，則起而對。【註】離席對也。　又次對，轉對。【王球貽謀錄】唐百官入閤，有待制次對官。後唐天成中，廢待制次對官，五日一次，內殿百官轉對。　又當也，配也。【詩·大雅】帝作邦作對。【註】言擇其可當此國者而君之也。　又對簿。【史記·李將軍傳】廣年六十餘矣，終不能復對刀筆之吏。　又敵也。【吳陸遜曰】劉備今在境界，此疆對也。　又凡物𠀤峙曰對。【杜甫·萬丈潭詩】山危一徑盡，岸絕兩壁對。\n\n考證：〔【禮·曲禮】侍於先生，先生問焉，終，則對。〕　謹照原文侍下增坐字。"}