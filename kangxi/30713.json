{"拼音": "fēng,fèng", "部首": "艸", "笔画数": "12", "Unicode": "8451", "page": "1044", "volume": "【申集上】【艸字部】", "notes": "\r\n\r\n【唐韻】府容切，音封。菜名。【韻會】蕦蓯也。【詩·邶風】采葑采菲，無以下體。【傳】葑，須也。【疏】《釋草》云：須，葑蓯。《坊記》註云：葑，蔓菁也。《方言》云：蘴蕘，蕪菁也。陳楚謂之葑，齊魯謂之蕘，關西謂之蕪菁，趙魏之部謂之大芥。蘴與葑字雖異音實同，卽葑也，須也，蕪菁也，蔓菁也，葑蓯也，蕘也，芥也，七者一物也。【集韻】敷馮切，音豐。《詩》采葑采菲，徐邈讀作蘴。　\n\r\n又【廣韻】芳用切，音湗。菰根也，今江東有葑田。【晉書音義】菰草叢生，其根盤結，名曰葑。【通鑑】魏明帝靑龍元年，陸遜入江夏，催人種葑豆。【史炤·釋文】葑，方用切，菰根也。江東有葑田。【胡三省註】按葑音封，菜也，亦謂之蔓菁。江東葑田，乃是葑泥，其深有沒牛者，此田又不產菰根。"}