{"拼音": "dàng", "部首": "瓦", "笔画数": "12", "Unicode": "74FD", "page": "749", "volume": "【午集上】【瓦字部】", "notes": "\r\n\r\n【唐韻】【集韻】【韻會】【正韻】𠀤丁浪切，音譡。【說文】大盆也。【五音集韻】大甕。　\n\r\n又【集韻】井以甎爲甃者。【揚雄·酒箴】一旦叀礙，爲瓽所轠。【註】叀，縣也。瓽，井以甎爲甃也。轠，擊也。言甁忽縣礙不得下，而爲井瓽所擊，則破碎也。　又姓。【姓譜】後秦姚弋仲將瓽耐虎。唐有瓽金毗。金有瓽懷英，善篆書，自書其姓，誤作䣊。　\n\r\n又【集韻】底朗切，音黨。【博雅】瓽㽉也。　又通作党。【吳越春秋】甘密百党。【註】當作瓽。"}