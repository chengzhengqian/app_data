{"拼音": "gān,hán,hàn", "部首": "水", "笔画数": "6", "Unicode": "6C57", "page": "605", "volume": "【巳集上】【水字部】", "notes": "\n\n【廣韻】【集韻】【韻會】侯旰切【正韻】侯幹切，𠀤音翰。【說文】人液也。【關尹子·八籌篇】心悲物淚出，心愧物汗出。【本草】李時珍曰：汗出於心，在內爲血，在外爲汗。故曰奪汗者無血，奪血者無汗。【易·渙卦】渙汗其大號。【史記·蘇秦傳】揮汗成雨。【前漢·劉向傳】出令如出汗。汗，出而不反者也。出而反之，是反汗也。【文心雕龍】其出如綍，不反若汗。　又泮汗，水無涯貌。【左思·吳都賦】潰渱泮汗。　又澔汗，符采映耀貌。【司馬相如·上林賦】采色澔汗。　又瀾汗，長貌。【木華·海賦】洪濤瀾汗。　又汗汗，水廣大無際貌。【郭璞·江賦】汗汗沺沺。　又質汗，藥名。　\n\n又【唐韻】胡安切【集韻】【韻會】【正韻】河干切，𠀤音寒。可汗，酋長之稱。讀若克韓。　又番汗，漢縣名。音盤寒，屬遼東郡。　\n\n又【唐韻】古寒切【集韻】居寒切，𠀤音干。餘汗，縣名。【前漢·地理志】屬豫章郡。【應劭註】汗音干。　\n\n又【韻補】叶彤甸切，音莧。【蘇轍·夏夜詩】老人氣如縷，枕簟亦流汗。褰帷竟不寐，夜氣淨如練。"}