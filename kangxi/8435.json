{"拼音": "yǐ", "部首": "己", "笔画数": "3", "Unicode": "5DF2", "page": "326", "volume": "【寅集中】【己字部】", "notes": "\n\n【廣韻】羊己切【集韻】【韻會】【正韻】養里切，𠀤音以。【玉篇】止也，畢也，訖也。【廣韻】成也。【集韻】卒事之辭。【易·損卦】已事遄往。　\n\n又【玉篇】退也。【廣韻】去也，棄也。【書·堯典】試可乃已。【論語】三已之。　又太也。【廣韻】已，甚也。【孟子】仲尼不爲已甚者。【註】不欲爲已甚，太過也。　\n\n又【廣韻】過事語辭。【史記·灌夫傳】已然諾。【註】索隱曰：謂已許諾，必使副其前言也。　\n\n又【類篇】語已也。【增韻】語終辭。【前漢·梅福傳】亦無及已。　又踰時曰已而。【史記·高帝紀】已而有娠。　又與以通。【荀子·非相篇】人之所以爲人者，何已也。曰：以其有辨也。【前漢·張良傳】殷事以畢。　\n\n又【廣韻】【集韻】𠀤羊吏切，音異。義同。"}