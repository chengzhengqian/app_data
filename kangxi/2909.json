{"拼音": "yǒu", "部首": "又", "笔画数": "4", "Unicode": "53CB", "page": "165", "volume": "【子集下】【又字部】", "notes": "\n\n〔古文〕㕛𠬺𦐮𦫹𦐯【唐韻】云久切【集韻】【韻會】【正韻】云九切，𠀤音有。【說文】同志爲友。【禮·儒行】儒有合志同方，營道同術，𠀤立則樂，相下不厭，久不相見，聞流言不信，其行本方立，義同而進，不同而退，其交友有如此者。又善于兄弟爲友。【書·君𨻰】惟孝友于兄弟。又凡氣類合同者皆曰友。【司馬光·潛虛】醜，友也。天地相友，萬彙以生。日月相友，羣倫以明。風雨相友，艸木以榮。君子相友，道德以成。\n\n又【韻補】叶羽軌切，音洧。【前漢·禮樂志天馬歌】體容與，迣萬里，今安匹，龍爲友。"}