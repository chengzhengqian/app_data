{"拼音": "jiù", "部首": "尢", "笔画数": "12", "Unicode": "5C31", "page": "299", "volume": "【寅集上】【尢字部】", "notes": "\n\n【廣韻】【集韻】【韻會】【正韻】𠀤疾僦切，音鷲。【說文】就，高也。从京，从尤。【徐曰】尤，異也。尤高人所就之處，語曰：就之如日。會意。【廣韻】成也，迎也。【詩·邶風】就其深矣，方之舟之。【周頌】日就月將，學有緝熙于光明。　又卽也。【齊語】聖王之處士也，使就閒燕，處工就官府，處商就市井，處農就田野。　\n\n又【增韻】從也。【禮·檀弓】先王之制，禮也。過之者俯而就之。　又帀也。【禮·禮器】大路繁纓一就。【註】五采一帀曰就。　又能也。【左傳·哀十一年】郊之戰，季孫曰：須也弱。有子曰：就用命焉。【註】雖少年，能用命也。　又終也。【郭璞曰】凡事物成就亦終也。　又姓。【後漢書】菟賴氏，改爲就氏。\n\n考證：〔【齊語】先王之處士也，使就燕閒。〕　謹照原文先王改聖王。燕閒改閒燕。〔【禮·檀弓】先王之制，禮也。過者，使俯而就之。〕　謹照原文改過之者俯而就之。〔【左傳·哀十一年】淸之戰。〕　謹照原文改郊之戰。"}