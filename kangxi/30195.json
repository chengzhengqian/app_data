{"拼音": "lóng", "部首": "艸", "笔画数": "8", "Unicode": "830F", "page": "1069", "volume": "【申集上】【艸字部】", "notes": "\r\n\r\n【唐韻】盧紅切【韻會】盧東切，𠀤音朧。【玉篇】草名。【說文】天蘥也。【陸璣·草木疏】一名馬蓼，卽今之水葒草。【管子·地員篇】其山之淺，有蘢與斥。【註】蘢、斥𠀤古草名。　\n\r\n又【爾雅·釋草】紅龍古。【註】俗呼紅草爲蘢鼓，語轉耳。　又蒙蘢。【爾雅註】彌離猶蒙蘢耳。【前漢·鼂錯傳】草木蒙蘢。【師古註】蒙蘢，覆蔽之貌也。　\n\r\n又【爾雅·釋草】拔，蘢葛。【註】蘢葛，江東呼爲龍尾，亦謂之虎葛。　又地名。【史記·韓長孺傳】衞靑破蘢城。　\n\r\n又【集韻】魯孔切，籠上聲。【淮南子·俶眞訓】𦆯紛蘢蓯。【註】蘢蓯，聚會也。【司馬相如·大人賦】攢羅列聚，叢以蘢茸兮。【註】蘢茸，聚貌。"}