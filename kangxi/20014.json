{"拼音": "biāo", "部首": "犬", "笔画数": "12", "Unicode": "730B", "page": "712", "volume": "【巳集下】【犬字部】", "notes": "\r\n\r\n【唐韻】甫遙切【集韻】【韻會】【正韻】𤰞遙切，𠀤音標。【說文】犬走貌。从三犬。　\n\r\n又【爾雅·釋天】扶搖謂之猋。【註】暴風从下上。【疏】李巡曰：猋，上也。【釋文】猋，必遙反。　\n\r\n又【爾雅·釋草】猋，藨芀。【註】皆芀荼之別名。【疏】芀，一名猋。又名藨萑，茅之屬。　\n\r\n又【集韻】紕招切，音漂。回風也。【禮·月令】猋，風暴雨總至。【註】回風爲猋。【釋文】本又作飄。徐音方遙反。\n\r\n考證：〔【爾雅·釋草】猋，蔗芀。【疏】芀，一名猋。又名蔗〕　謹照原文兩蔗字𠀤改藨。"}