{"拼音": "shǐ", "部首": "矢", "笔画数": "5", "Unicode": "77E2", "page": "823", "volume": "【午集中】【矢字部】", "notes": "\r\n\r\n〔古文〕𠂕𠓡【唐韻】【廣韻】式視切【集韻】【類篇】【韻會】矧視切，𠀤尸上聲。【說文】弓弩矢也。从入，象鏑括羽之形。古者夷牟初作矢。【宋衷云】黃帝臣也。【荀子·解蔽篇】浮游作矢。【山海經】少皡生般，始爲弓矢。【爾雅·釋詁】矢，弛也。【疏】以弓釋弦曰弛。【釋名】指也，言其有所指向，迅疾也。【揚子·方言】箭，自關而東謂之矢。【易·繫辭】剡木爲矢。【書·顧命】垂之竹矢。【周禮·夏官】司弓矢，掌八矢之灋。枉矢，絜矢，利火射，用諸守城車戰。殺矢，鍭矢，用諸近射田獵。矰矢，茀矢，用諸弋射。恆矢，𤷒矢，用諸散射。【史記·孔子世家】肅愼貢楛矢石砮，長尺有咫。　又嚆矢，響箭也。【莊子·在宥篇】焉知曾史之不爲桀紂嚆史也。一作嗃矢。黃庭堅曰：安能爲人作嗃矢。【註】射者必先以嗃矢定其遠近也。　\n\r\n又【爾雅·釋詁】𨻰也。【虞書序】臯陶矢闕謨。【春秋·隱五年】公矢魚于棠。【詩·大雅】無矢我陵。【傳】矢，𨻰也。【箋】猶當也。【正義】矢實𨻰義，欲言威武之盛，敵不敢當，以其當侵而𨻰，故言矢猶當也。　\n\r\n又【爾雅·釋言】誓也。【書·盤庚】出矢言。【詩·衞風】永矢勿諼。　\n\r\n又【博雅】正也。直也。【易·解卦】得黃矢貞吉。【詩·小雅】其直如矢。　又施也。【詩·大雅】矢其文德。　又投壷之籌曰矢。【禮·投壷】主人奉矢。　又星名。【史記·天官書】枉矢，類大流星，虵行而蒼黑，望之如有毛羽然。　\n\r\n又【釋名】齊魯謂光景爲枉矢，言其光行若射矢之所至也。　又鉗矢，蓬矢，諸羌州名。見【唐書·地理志】。　\n\r\n又【廣韻】屎本作矢。【左傳·文十八年】埋之馬矢之中。【史記·廉頗傳】一飯三遺矢。　又複姓。【前漢·馬宮傳】本姓馬矢，宮仕學，稱馬氏云。　【集韻】或作𥬘。"}