{"拼音": "liàn", "部首": "木", "笔画数": "13", "Unicode": "695D", "page": "540", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤郞電切，音鍊。【說文】木也。【爾雅翼】木高丈餘，葉密如槐而尖，三四月開花，紅紫色，實如小鈴，名金鈴子。俗謂之苦楝，亦曰含鈴。子可以楝，故名。　\n\n又【淮南子·時則訓】七月官庫其樹楝。【註】楝實，鳳凰所食。　\n\n又【東臯雜錄】花信風、梅花風最先，楝花風最後。凡二十四番，以爲寒絕。　\n\n又【荆楚歲時記】蛟龍畏楝，故端午以楝葉包糉，投江中祭屈原。　又與欄通。詳欄字註。"}