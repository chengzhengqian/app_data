{"拼音": "ròu,rù", "部首": "肉", "笔画数": "6", "Unicode": "8089", "page": "973", "volume": "【未集下】【肉字部】", "notes": "\r\n\r\n〔古文〕宍【唐韻】如六切【集韻】【韻會】【正韻】而六切，𠀤音衄。【說文】胾肉，象形。本書作𠕎。【易·噬嗑】噬乾肉。【禮·孔子閒居】觴酒豆肉。【左傳·莊十年】肉食者鄙。【管子·水地篇】五藏已具，而後生肉。【又】心生肉。五肉已具，而後發爲九竅。　\n\r\n又【正字通】禽鳥謂之飛肉。【揚子·太𤣥經】明珠彈于飛肉，其得不復。　又肉𠛬。【史記·孝文帝紀】法有肉𠛬三。【註】黥劓二，左右趾合一，凡三。　又芝草名。【抱朴子·僊藥卷】五芝者，有石芝，有木芝，有草芝，有肉芝。　又視肉，獸名。見【山海經·郭璞註】視肉，形如牛肝，有兩目，食之無盡，尋復更生如故。　又土肉，生海中。色黑，長五寸，大如小兒臂，有腹，無口耳，多足，可炙食。【本草】李時珍曰：此蟲魚之屬，與土精名封同類。【郭璞·江賦】土肉石華。　\n\r\n又【本草】人頂生瘡，五色，如櫻桃，破則自頂分裂，連皮剝脫至足，名曰肉人。夏子益奇疾方，常飮牛乳，卽消。　\n\r\n又【釋名】肉，柔也。　\n\r\n又【集韻】【韻會】【正韻】𠀤如又切，音輮。錢璧之體。【爾雅·釋器】肉倍好謂之璧。【註】肉，邊也。好，孔也。【釋文】肉，如字。又如授反。　又錘體爲肉。【前漢·律歷志】圜而環之，令之肉倍好者。【註】錘之形如環，體爲肉，孔爲好。　又肥滿也。【禮·樂記】使其曲直繁瘠，廉肉節奏，足以感動人之善心而已矣。【疏】肉謂肥滿。【又】寬裕肉好，順成和動之音作，而民慈愛。【註】肥也。【釋文】𠀤而救反。　\n\r\n又【史記·樂書】寬裕肉好。【註】肉好，言音之洪美。　\n\r\n又【集韻】儒遇切，音孺。肌肉也。　\n\r\n又【韻會】【正韻】𠀤而由切，音柔。邊也。　\n\r\n又【正字通】音腴。【周禮·地官·大司徒】其民豐肉而庳。劉昌宗讀。"}