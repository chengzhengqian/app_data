{"拼音": "huàn,juàn,xuàn", "部首": "目", "笔画数": "10", "Unicode": "7729", "page": "805", "volume": "【午集中】【目字部】", "notes": "\r\n\r\n【唐韻】黃絢切【集韻】【韻會】【正韻】熒絹切，𠀤音衒。【說文】目無常主也。【博雅】惑也。亂也。【中庸】敬大臣則不眩。【前漢·元帝紀】俗儒好是古非今，使人眩于名實。【師古註】眩，亂視也。　又眠眩，亂也。瞑眩，劇也。𠀤詳眠瞑二字註。　又眩疾，風疾也。【後漢·姜肱傳】言感眩疾，不欲出風。　又眩雷，地名。在烏孫北。見【漢書】。　\n\r\n又【韻會】或作𤣥。【荀子·正論篇】上周密則下疑𤣥矣。【註】𤣥與眩同，謂幽深難知。　又與眴通。詳眴字註。　\n\r\n又【廣韻】【集韻】【韻會】【正韻】𠀤胡涓切，衒平聲。義同。　\n\r\n又【釋名】懸也。目視動亂，如懸物遙遙然不定也。【靈樞經·衞氣篇】上虛則眩。　\n\r\n又【揚子·方言】䀼眩，懣也。朝鮮冽水之閒，顚眴謂之䀼眩。【註】眩音懸。　\n\r\n又【集韻】胡辦切【韻會】【正韻】胡慣切。𠀤與幻同。相詐惑也。【史記·大宛傳】安息王以黎軒善眩人獻于漢。【師古註】今吞刀吐火，屠人𢧵馬諸術是也。　\n\r\n又【集韻】扃縣切，音罥。行且賣也。與𧗳衒同。"}