{"拼音": "qī", "部首": "戈", "笔画数": "11", "Unicode": "621A", "page": "412", "volume": "【卯集中】【戈字部】", "notes": "\n\n【廣韻】【集韻】【韻會】𠀤倉歷切，音磩。【正字通】戉類。【六書精薀】戉之白者，爲之錫劑，以文之不專用武也。【司馬法】殷執白戚。【詩·大雅】干戈戚揚。【註】戚，斧也。【釋名】戚，慼也。斧以斬斷，見者慼懼也。　又親也。【詩·大雅】戚戚兄弟。【傳】戚戚，內相親也。正義曰：戚戚，猶親親也。　又哀也。【論語】喪與其易也寧戚。【註】哀戚也。　又憂也。【論語】小人長戚戚。【註】戚戚，憂貌。　又惱也。【書·金滕】未可以戚我先王。【蔡註】戚，憂惱之意。　又憤也。【禮·檀弓】慍斯戚。【註】戚，憤恚也。　又醜疾人曰戚施。【詩·邶風】得此戚施。【箋】戚施，面柔下人以色，不能仰者也。　\n\n又【小爾雅】戚，近也。　又地名。【春秋·文元年】公孫敖會晉侯于戚。【註】戚，衞邑。　又姓。漢有臨轅侯戚緦。　\n\n又【集韻】【韻會】𠀤趨玉切。同促。【周禮·冬官考工記】不微至，無以爲戚速也。　\n\n又【集韻】【韻會】𠀤昨木切，音族。縣名。在東海。　\n\n又【韻補】叶子六切，音蹙。【詩·小雅】歲聿云暮，采蕭穫菽。心之憂矣，自貽伊戚。\n\n考證：〔【釋名】戚，蹙也。斧以斬斷，見者蹙懼也。〕　謹照釋名釋兵原文兩蹙字均改慼。"}