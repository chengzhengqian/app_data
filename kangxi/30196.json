{"拼音": "máo,mǎo", "部首": "艸", "笔画数": "8", "Unicode": "8306", "page": "1026", "volume": "【申集上】【艸字部】", "notes": "\r\n\r\n【唐韻】莫飽切，音卯。【韻會】鳧葵。【鄭小同云】蓴菜草。【詩·魯頌】思樂泮水，薄采其茆。【陸璣疏】茆與荇菜相似，葉大如手，赤圓有肥者，著手滑不得停，莖大如匕柄，葉可以生食，又可鬻，滑美。江南人謂之蓴菜，或謂之水葵，諸陂澤中皆有。【干寶云】今之𪁗蹗草，堪爲葅，江東有之。又云：或名水戾。一云今之浮菜，卽猪蓴是也。　\n\r\n又【集韻】通䓮。草叢生也。　又與茅通。【周禮·天官·醢人】茆菹。【鄭註】讀作茅。【說文】【玉篇】𠀤音柳。註詳𦯄字。\n\r\n考證：〔【于寶云】今之𪁗蹗草。〕　謹照原文于寶改干寶。"}