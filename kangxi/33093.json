{"拼音": "měng", "部首": "虫", "笔画数": "19", "Unicode": "8813", "page": "1100", "volume": "【申集中】【虫字部】", "notes": "\r\n\r\n【唐韻】莫孔切【集韻】【韻會】【正韻】母總切，𠀤濛上聲。【玉篇】小飛蟲。【爾雅·釋蟲】蠓，蠛蠓。【註】小蟲，似蚋而喜亂飛。【列子·湯問篇】春夏之月有蠓蚋者，因雨而生，見陽而死。【揚雄·甘泉賦】浮蠛蠓而撇天。　\n\r\n又【廣韻】莫紅切，音蒙。義同。　\n\r\n又【爾雅·蚍蜉疏】齊魯之閒謂之蚼蠓。　\n\r\n又【博雅】蠓螉，蜂也。【揚子·方言】蠭，燕趙之閒謂之蠓螉。　通作蒙。\n\r\n考證：〔【爾雅·釋蟲】【註】小蟲，似蚋，而喜亂飛。〕　謹照原文省而字。〔【列子·殷湯篇】〕　謹照原文改湯問篇。"}