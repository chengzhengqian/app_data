{"拼音": "chì", "部首": "赤", "笔画数": "7", "Unicode": "8D64", "page": "1213", "volume": "【酉集中】【赤字部】", "notes": "\r\n\r\n〔古文〕烾【唐韻】【集韻】【韻會】【正韻】𠀤昌石切，音尺。【說文】南方色也。【玉篇】朱色也。【易·說卦】乾爲大赤。【疏】取其盛陽之色也。【書·禹貢】厥貢惟土五色。【疏】天子社廣五丈，東方靑，南方赤，西方白，北方黑，上冒以黃土。【禮·曲禮】周人尚赤。【註】以建子之月爲正，物萌色赤。　\n\r\n又【書·康誥】若保赤子。【疏】子生而赤色，故言赤子。　\n\r\n又【前漢·五行志】赤地千里。【註】空盡無物曰赤。　\n\r\n又【韻會】裸裎曰赤體，見肉色也。　\n\r\n又【史記·孟子列傳】中國名曰赤縣神州。\n\r\n又【韻會】赤縣，謂畿縣也。【晉書·成公綏傳】赤縣據於辰巳。又水名。【莊子·天地篇】黃帝遊乎赤水之北。【博雅】崑崙虛，赤水出其東南陬。　又六赤。【正字通】今骰子別名。【李洞·贈李郞中詩】微黃喜兆莊周夢，六赤重新擲印成。　又姓。【呂氏春秋】赤冀作臼。【列仙傳】赤斧，巴人。　\n\r\n又【集韻】七迹切，音戚。【周禮·秋官】赤犮氏。【註】赤犮，猶言捇拔也。【疏】捇拔，除去之也。　\n\r\n又【韻補】叶敕略切。【郭璞·猙贊】章義之山，奇怪所宅。有獸似豹，厥色惟赤。宅，徒洛切。　【說文】作𤆍。"}