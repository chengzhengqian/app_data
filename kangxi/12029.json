{"拼音": "kāi", "部首": "手", "笔画数": "12", "Unicode": "63E9", "page": "443", "volume": "【卯集中】【手字部】", "notes": "\n\n【唐韻】口皆切【集韻】【韻會】【正韻】丘皆切，𠀤楷平聲。【博雅】磨也。【張衡·西京賦】揩枳落，突棘藩。　\n\n又【玉篇】【廣韻】苦戒切【集韻】【韻會】【正韻】口戒切，𠀤音炌。揩排，强突也。　又與𩋧通。鼓名。【唐書·南蠻驃傳】龜兹部有羯鼓，揩鼓，腰鼓。　\n\n又【五音集韻】訖黠切，音戛。敔也。擽之以止樂。【禮·明堂位】拊搏玉磬揩擊。【註】揩擊謂柷敔也。\n\n考證：〔【博雅】摩拭也。〕　謹照原文摩拭也改磨也。"}