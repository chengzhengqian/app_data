{"拼音": "xùn", "部首": "歹", "笔画数": "10", "Unicode": "6B89", "page": "580", "volume": "【辰集下】【歹字部】", "notes": "\n\n【廣韻】辭閏切【集韻】徐閏切【韻會】【正韻】松閏切，𠀤音徇。【玉篇】用人送死也。【禮·檀弓】子亢曰：以殉葬，非禮也。【左傳·文六年】秦伯任好卒，以子車氏之三子爲殉。國人哀之，爲之賦《黃鳥》。　又營也，求也。【書·伊訓】殉于貨色。【傳】殉，求也。正義曰：殉者，心循其事，是貪求之意，故爲求。【前漢·李陵傳】殉國家之急。【註】師古曰：殉，營也。一曰從也。\n\n又【班固·幽通賦】豈余身之足殉兮，違世業之可懷。【項岱註】亦訓營。　又凡以身從物皆曰殉。【莊子·騈拇篇】小人則以身殉利，士則以身殉名，天下盡殉也。彼所殉仁義也，則俗謂之君子。所殉貨財也，則俗謂之小人。　\n\n又【集韻】松倫切，音旬。義同。【書·伊訓】殉于貨色。徐邈讀。　\n\n又【集韻】余絹切，音蝝。義同。\n\n考證：〔【左傳·文六年】秦伯好任卒。〕　謹照原文好任改任好。"}