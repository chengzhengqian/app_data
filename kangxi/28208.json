{"拼音": "hàn", "部首": "羽", "笔画数": "16", "Unicode": "7FF0", "page": "958", "volume": "【未集中】【羽字部】", "notes": "\r\n\r\n【廣韻】【集韻】【韻會】𠀤侯旰切，音旱。【說文】天雞赤羽也。逸周書曰：文翰若翬雉，一名鷐風。周成王時獻之。　\n\r\n又【玉篇】飛也。【易·中孚】翰音登于天。【註】翰，高飛也。　\n\r\n又【易·賁卦】白馬翰如。【疏】鮮潔其馬，其色翰如。【禮·檀弓】戎事乘翰。【註】翰，白色馬也。　\n\r\n又【詩·大雅】維周之翰。【爾雅·釋詁】翰，榦也。　\n\r\n又【前漢·揚雄傳】故藉翰林以爲主人，子墨爲客卿以風。【註】翰，筆也。【文選·李善註】翰林，文翰之多若林也。　\n\r\n又【廣韻】胡安切【集韻】【韻會】【正韻】河干切，𠀤音寒。義同。【正韻】翰有平去二音。凡稱書翰者，謂以羽翰爲筆以書。平去二音皆通。【正字通】爾雅作鶾，亦作㲦。\n\r\n考證：〔【說文】天雞赤羽也。逸周書曰，大翰若翬雉。〕　謹照原文大翰改文翰。"}