{"拼音": "wò", "部首": "手", "笔画数": "12", "Unicode": "63E1", "page": "443", "volume": "【卯集中】【手字部】", "notes": "\n\n〔古文〕𦥆【唐韻】烏角切【集韻】【韻會】【正韻】乙角切，𠀤音渥。【說文】搤持也。陸佃云：持五指也，在外爲持，在內爲握。【詩·小雅】握粟出卜。【儀禮·鄉射禮】箭籌長尺有握。【註】握。本所持處也。【又】大夫之矢，則兼束之，以茅上握焉。【註】握，謂中央也。【禮·王制】宗廟之牛，角握。【前漢·律歷志】算法，用竹徑一分，長六寸，二百七十一枚，而成六觚，爲一握。　\n\n又【集韻】烏谷切，音屋。小貌。【易·萃卦】若號一握爲笑，鄭氏讀。【前漢·司馬相如傳】委瑣握𪘏，拘文牽俗。【註】握𪘏，局陿也。　\n\n又【爾雅·釋言】握，具也。【疏】握持辦具也。【鄭註】握卽屋字。　又與幄通。【周禮·春官·巾車】翟車貝面組總，有握。【註】有握，則無蓋矣。如今輧車是也。【釋文】握音屋，又烏學反。　又於𠋫切，音漚。喪用束手者。或作䌂。"}