{"拼音": "bǎo", "部首": "宀", "笔画数": "20", "Unicode": "5BF6", "page": "293", "volume": "【寅集上】【宀字部】", "notes": "\n\n〔古文〕寚𠋾珤【唐韻】【正韻】博浩切【集韻】【韻會】補抱切，𠀤音保。【說文】珍也。从宀玉貝，缶聲。【徐曰】人所保也。【廣韻】珍寶。又瑞也，符也。【易·繫辭】聖人之大寶曰位。【禮·禮運】天不愛其道，地不愛其寶。【詩·大雅】稼穡惟寶。\n\n又【書·旅獒】所寶惟賢，則邇人安。　\n\n又【增韻】符璽也，重也，貴也。【周禮·春官·天府】凡國之玉鎮，大寶器藏焉。【書·旅獒】分寶玉于伯叔之國。禮聘凡四器者，唯其所寶，以聘可也。註謂圭璋璧琮。古者天子諸侯以圭璧爲符信，至秦始有皇帝信璽，唐改曰寶。又凡錢文曰通寶。　又姓。　又叶博古切，音補。【詩·大雅】錫爾介圭，以作爾寶。叶上土。　\n\n又【𨻰琳·瑪瑙賦】帝道匪康，皇鑒元輔。顧以多福，康以碩寶。　又通作葆。【史記·魯世家】毋墜天之降葆命。【註】讀如寶。【留侯世家】見穀城下黃石，取而葆祠之。【徐廣曰】史珍寶字皆作葆。\n\n考證：〔【書·旅獒】分寶玉于叔伯之國。〕　謹照原文叔伯改伯叔。〔【禮·聘義】圭璋璧琮，凡此四器者，唯其所寶，以聘可也。〕　謹按禮記聘義無此文，查係見儀聘義禮記中。謹據改爲禮聘凡四器者，唯其所寶，以聘可也。註謂圭璋璧琮。"}