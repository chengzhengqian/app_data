{"拼音": "yáng", "部首": "羊", "笔画数": "6", "Unicode": "7F8A", "page": "950", "volume": "【未集中】【羊字部】", "notes": "\r\n\r\n【廣韻】與章切【集韻】【韻會】余章切【正韻】移章切，𠀤音陽。【說文】羊，祥也。从𦫳，象頭角尾之形。孔子曰：牛羊之字，以形舉也。【玉篇】豕屬也。【易·說卦】兌爲羊。【註】其質好剛鹵。【詩·召南】羔羊之皮。【傳】小曰羔，大曰羊。【禮·曲禮】羊曰柔毛。【月令】食麥與羊。【註】羊，火畜也。時尚寒，食之以安性也。　又麢羊。【爾雅·釋獸】麢，大羊。【註】似羊而大，角圓銳，好在山崖閒。　又鳥名。【家語】齊有一足之鳥，飛集于公朝。齊侯使使問孔子，孔子曰：此鳥名商羊，水祥也。　又姓。【左傳·閔二年】羊舌大夫。【註】羊舌，氏也。【公羊傳疏】子夏傳與公羊高。【史記·梁孝王世家】齊人羊勝。　又官名。【周禮·夏官·羊人註】羊屬南方火，司馬火官，故在此。　又白羊，匈奴國名。【史記·匈奴傳】幷樓煩，白羊，河南。　\n\r\n又【前漢·禮樂志】雙飛常羊。【註】猶逍遙也。【屈原·離騷】聊逍遙以相羊。【註】逍遙，相羊，皆遊也。"}