{"拼音": "zhēng,zhèng", "部首": "爪", "笔画数": "8", "Unicode": "722D", "page": "688", "volume": "【巳集中】【爪字部】", "notes": "\n\n〔古文〕𠫩𠄙【唐韻】側莖切【集韻】甾耕切，𠀤音箏。【說文】引也。从𠬪。【徐鉉曰】音曳。𠬪二手而曳之，爭之道也。【廣韻】競也。【書·大禹謨】汝惟不矜，天下莫與汝爭能。汝惟不伐，天下莫與汝爭功。　\n\n又【玉篇】諫也。　又訟也。【增韻】理也，辨也。【禮·曲禮】分爭辨訟，非禮不決。　又姓。【正字通】印藪有爭不識，爭同。　\n\n又【集韻】側逬切，箏去聲。義同。　\n\n又【廣韻】本作諍，諫諍也，止也。【孝經·諫諍章】天子有爭臣七人。　【韻會】俗作争，非。\n\n考證：〔【禮·曲禮】非理不決。〕　謹照原文非理改非禮。"}