{"拼音": "dié", "部首": "毛", "笔画数": "26", "Unicode": "6C0E", "page": "597", "volume": "【辰集下】【毛字部】", "notes": "\n\n【廣韻】徒協切【集韻】【韻會】達協切，𠀤音牒。細毛布也。【唐書·地理志】隴右道，厥賦有毛毼、白氎。又吐蕃貢霞氎。【廣輿記】雲南永昌軍民府出縹氎，卽白氎，布堅厚細密，頗類紬。【梁𥳑文帝·與廣信侯重述內典書】永謝瀉甁，終慚染氎。【庾信·五張寺經藏𥓓】銀函東度，金氎南翻。　又織成衣亦曰氎。【賢愚經】一端金色之氎，奉上如來。【註】氎，織成大衣也。　亦取作巾及手巾之屬。【杜甫詩】光明白氎巾。【王昌齡詩】手巾花氎淨。　亦作疉。【後漢·南蠻傳】哀牢夷知染采文繡，罽毲白疉。\n\n又【南史·夷貊傳】高昌國有草，實如繭，繭中絲如細纑，名曰白疉子。國人取織爲布，甚軟白，交市用焉。"}