{"拼音": "dài", "部首": "歹", "笔画数": "9", "Unicode": "6B86", "page": "580", "volume": "【辰集下】【歹字部】", "notes": "\n\n【唐韻】徒亥切【集韻】【韻會】【正韻】蕩亥切，𠀤駘上聲。【說文】危也。【禮·祭義】不敢以先父母之體行殆。　又近也。【詩·小雅】無小人殆。【箋】言無與小人近。　又始也。【詩·豳風】殆及公子同歸。【毛傳】殆，始也。　又將也，幾也。【易·繫辭】顏氏之子，其殆庶幾乎。【禮·檀弓】殆不可伐。　\n\n又【賈誼·新書】志操精果謂之誠，反誠爲殆。　又與怠通。【左傳·昭五年】滋敝邑休殆。　又叶養里切，音以。【楚辭·天問】女歧縫裳，而館同爰止。何顚易厥首，而親以逢殆。\n\n考證：〔【禮·祭儀】不敢以先父母之體行殆。〕　謹照原書祭儀改祭義。"}