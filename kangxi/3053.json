{"拼音": "zhī,zhǐ", "部首": "口", "笔画数": "5", "Unicode": "53EA", "page": "172", "volume": "【丑集上】【口字部】", "notes": "\n\n【唐韻】【正韻】諸氏切【集韻】【韻會】掌氏切，𠀤音紙。【說文】語已詞也。【詩·鄘風】母也天只，不諒人只。【左傳·襄二十七年】諸侯歸晉之德只。　\n\n又【詩·王風】其樂只且。【箋】言其自樂此而已。\n\n又【小雅】樂只君子。【箋】只之言是也。　又姓。【正字通】明有只好仁。　\n\n又【廣韻】【集韻】章移切【韻會】支移切，𠀤音支。【廣韻】專辭。　\n\n又【五音集韻】之日切，音質。本之爾切，無質音，今讀若質，俗音新增。　\n\n又【韻會小補】章忍切，音軫，引集韻云：只通作軹，莊子大宗師，而奚來爲軹。○按《集韻》軹註，𠀤無只通作軹之明文，雖字義相同，實非一字，《韻會》小補非。　\n\n又【楊氏轉註古音】引《楚辭》大招，白日昭只。只讀作馨，語餘聲。本作𠷓，省作只。○按𠷓、只二字，諸韻書皆分載，音切各別，只𠀤無馨音，楊氏說非。　【集韻】亦作𠮡。"}