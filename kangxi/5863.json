{"拼音": "yāo", "部首": "女", "笔画数": "7", "Unicode": "5996", "page": "256", "volume": "【丑集下】【女字部】", "notes": "\n\n【唐韻】於嬌切【集韻】於喬切【正韻】伊堯切，𠀤音夭。豔也，媚也。一曰異也，孽也。【左傳·莊十四年】人棄常則妖興。【前漢·五行志】殺不以時，有草妖。又妄聞之氣，發于音聲，有鼓妖。雲風𠀤起而杳㝠爲夜妖，言之不文，是謂不艾，時則有詩妖。　又叶央居切，音於。【孔臧·鴞賦】觀之歡然，覽考經書，在德爲祥，棄常爲妖。　又叶側呂切，音阻。【前漢·三王敘傳】怙寵矜功，僭欲失所。私心旣霿，牛禍告妖。　【說文】𡝩，巧也。一曰女子笑貌。从女芺聲。"}