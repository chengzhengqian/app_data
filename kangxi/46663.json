{"拼音": "wǔ", "部首": "鳥", "笔画数": "16", "Unicode": "4CC7", "page": "1486", "volume": "【亥集中】【鳥字部】", "notes": "\r\n\r\n【唐韻】文甫切【集韻】罔甫切，𠀤音武。【說文】鸚䳇也。能言鳥。一作鵡。【禮·曲禮】鸚鵡能言，不離飛鳥。【正字通】鸚䳇，能言鳥，有綠色，紫赤色，白色，五色數種，丹咮鉤吻，舌似小兒，趾前後各二，性畏寒。又一種大於鸚䳇，出嶺南，名秦吉了。身黑觜赤，首戴黃冠，善效人笑語聲。其大於吉了而尾長者曰靑雞。蔡絛《鐵圍山叢談》曰：鸚䳇，初丹喙，中黑，後丹。初名木矦。又一種名烏鳳。范成大《虞衡志》云：出桂海，紺碧色，頭上有冠，尾垂二弱骨，長一尺數寸，至杪始有毛，形略似鳳，音聲淸越似笙蕭，能度小曲合宮商，能爲百鳥之音。又花名。刺桐花，雲南名鸚哥花，花形似之。【彭綱詩】風吹綠葉翠翩翩，露出幾枝紅鸚䳇。\n\r\n又【廣韻】【集韻】【韻會】莫後切【正韻】莫厚切，𠀤音母。亦作毋。熊大古以大者爲鸚母，小者爲鸚哥。戴侗以白者爲鸚母，小者爲鸚哥。"}