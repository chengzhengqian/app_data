{"拼音": "yàn", "部首": "豆", "笔画数": "27", "Unicode": "8C53", "page": "1193", "volume": "【酉集中】【豆字部】", "notes": "\r\n\r\n【唐韻】【集韻】【韻會】【正韻】𠀤以贍切，鹽去聲。【說文】好而長也。从豐。豐，大也。𥁋聲。【徐曰】容色豐滿也。【揚子·方言】美也。宋衞晉鄭之閒曰豓。一曰秦晉之閒美色爲豓。【註】言光豓也。【詩·小雅】豓妻煽方處。【左傳·桓元年】美而豓。　\n\r\n又【正韻】光彩貌。【晉書·衞恒傳】摛筆豓于紈素。【韓愈·調張籍詩】光豓萬丈長。　又自放縱貌。【潘岳·笙賦】汎淫汜豓。　又歌名。【左思·吳都賦】荆豓楚舞。【註】豓，楚歌也。　又縣名。【唐書·地理志】樂豓縣，屬芝州忻城郡。　\n\r\n又【集韻】或作閻。【前漢·谷永傳】閻妻驕扇，日以不臧。　\n\r\n又【增韻】歆羨也。【韻會】通作鹽。【禮·郊特牲】鹽諸利。【註】鹽，讀爲豓。使欣豓也。○按韻書通作豔。《六書正譌》別作艷、灧，𠀤非。"}