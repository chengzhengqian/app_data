{"拼音": "fū,fù", "部首": "人", "笔画数": "12", "Unicode": "5085", "page": "112", "volume": "【子集中】【人字部】", "notes": "\n\n【唐韻】【集韻】【韻會】𠀤方遇切，音付。師傅，官名。古者天子有太師，大傅，太保，爲三公。傅，傅之德義也。【詩·大雅】王命傅御，遷其私人。【箋】傅御者，貳王治事，謂冢宰也。【禮·文王世子】立太傅，少傅以養之。　又同付。【史記·夏本紀】興人徒以傅土。【註】索隱曰：傅卽付也，謂付功屬役之事。　又姓。　\n\n又【正韻】芳無切。同敷。𨻰也。【前漢·文帝紀】傅納以言。【註】師古曰：傅讀曰敷，𨻰其言，而納用之。　\n\n又【集韻】【韻會】𠀤符遇切，音附。近也。【周禮·冬官考工記】刺兵同强，舉圍欲重重欲傅人，傅人則密。【註】傅，近也。密，審也。　又至也。【詩·大雅】鳳凰于飛，翽翽其羽，亦傅于天。【箋】傅，猶戾也。　又麗著也。【左傳·襄六年】環城傅于堞。\n\n又【僖十四年】皮之不存，毛將安傅。　又傅別，手書也。【周禮·天官】八成經邦治，四曰聽，稱責以傅別。【註】稱責謂貸予，傅別謂券書也。聽訟責者，以券書決之，傅著約束於文書，別爲兩，兩家各得一也。　又著名籍，給公家徭役也。【前漢·高帝紀】蕭何發關中老弱未傅者，悉詣軍。【註】服虔曰：傅音附，師古曰：傅著也。言著名籍，給公家徭役也。未二十三爲弱，過五十六爲老。　又同附。曲意黨同曰傅會。　又草名。【爾雅·釋草疏】傅，一名橫目草，蔓延生。　又叶方味切，音廢。【班固·西都賦】惇誨故老，名儒師傅，講論乎六藝，稽合乎同異。　【說文】相也，从人尃聲。"}