{"拼音": "wéi", "部首": "巾", "笔画数": "11", "Unicode": "5E37", "page": "333", "volume": "【寅集中】【巾字部】", "notes": "\n\n〔古文〕𠥎【唐韻】洧悲切【集韻】于龜切【正韻】于嬀切，𠀤音爲。【玉篇】幕也，帳也。【集韻】幔也。【釋名】帷，圍也。所以自障圍也。【周禮·天官】幕人掌帷幕幄帟綬之事。【註】在旁曰帷。三禮圖，四旁及上曰帷。【又】掌舍爲帷宮，設旌門。【註】張帷爲宮。　又帷裳。【論語】非帷裳，必殺之。【疏】在下之裳。其制，正幅如帷。名曰帷裳，則無殺縫。　又車帷。【詩·衞風】漸車帷裳。【傳】帷裳，童容也。【疏】容謂襜車。山東謂之裳帷。又童容，以幃障車之傍，如裳以爲容飾，故或謂之幃裳，或謂之童容。"}