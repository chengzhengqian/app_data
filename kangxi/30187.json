{"拼音": "hē,hé,kē", "部首": "艸", "笔画数": "8", "Unicode": "82DB", "page": "1022", "volume": "【申集上】【艸字部】", "notes": "\r\n\r\n【集韻】【韻會】【正韻】𠀤寒歌切，音何。【說文】小草也。\n\r\n又【廣韻】政煩也。【禮·檀弓】苛政猛于虎。【前漢·高帝紀】父老苦秦苛法久矣。【師古註】苛，細也。　\n\r\n又【禮·內則】問衣燠寒，疾痛苛癢，而敬抑搔之。【爾雅·釋言】苛，妎也。【註】煩苛者，多疾妎。\n\r\n又【周禮·春官·世婦】大喪，比外內命婦之朝，莫哭不敬者，而苛罰之。【註】苛，譴也。　\n\r\n又【晉語】朝夕苛我邊鄙。【註】苛，擾也。　\n\r\n又【素問】苛疾不生。【註】苛，重也。　\n\r\n又【揚子·方言】苛，怒也。　又姓。【正字通】漢苛異。　又上聲。【類篇】下可切，音荷。急也。　\n\r\n又【集韻】虎何切【羣經音辨】呼多切，𠀤音呵。苛察也。【鄭康成·說禮】司關掌苛察姦人。【前漢·王莽傳】大司空士夜過奉常亭，亭長苛之。　\n\r\n又【集韻】黑嗟切。義同。"}