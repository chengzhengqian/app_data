{"拼音": "tú", "部首": "土", "笔画数": "13", "Unicode": "5857", "page": "235", "volume": "【丑集中】【土字部】", "notes": "\n\n【廣韻】【集韻】【韻會】【正韻】𠀤同都切，音徒。泥也。【書·禹貢】塗泥。見土字註。　\n\n又【爾雅·釋詁】路旅，塗也。【張衡·西京賦】參塗夷庭。【註】參塗，郭門之三道。【潘岳·藉田賦】啓四塗之廣阡。　又杜也，杜塞孔穴也。【書·梓材】惟其塗墍茨。【詩·小雅】如塗塗附。　又污也。【莊子·讓王篇】夷齊曰：周以塗吾身。不如避之以潔吾行。　又厚貌。【楚辭·九歎】白露紛以塗塗。【謝朓·酬王晉詩】塗塗晚露稀。　\n\n又【禮·檀弓】菆塗龍輴以椁。　又塗車，明器也。【禮·檀弓】塗車芻靈。自古有之。　又糊塗，不分曉也。【宋史·呂端傳】太宗欲相端，或言端爲人糊塗。帝曰：端小事糊塗，大事不糊塗。　又塗乙，攺竄也。【隋百官志】給事中掌侍左右分判省事，詔敕有不便者，塗竄奏還，謂之塗歸。【李義山韓𥓓詩】點竄堯典舜典字，塗攺淸廟生民詩。　又塗山，國名。在壽春界巢縣東北。【書·益稷】娶于塗山。【連山易】禹娶塗山氏女，名攸。【史記·夏本紀】禹會諸侯塗山，今山前有禹會村。【蘇軾·有禹會村詩】。俗謂塗山在會稽，渝州，濠州，當塗，九江，及三巴之江州，𠀤非。　又山名。【山海經】天帝山之西南曰臯塗之山。　又三塗，太行轘轅崤澠也。【馬融·廣成頌】右矕三塗。左槩嵩嶽。矕視也。　又姓。見【統譜】。　\n\n又【集韻】徒故切，音渡。【張衡·思玄賦】雲師𩅾以交集兮，凍雨沛其灑塗。𨏢琱輿而樹葩兮，擾應龍以服路。　\n\n又【廣韻】宅加切【集韻】直加切，𠀤音茶。沮洳也。一曰飾也。【前漢·東方朔傳】諧語曰：老柏塗。【柳宗元詩】善幻迷冰火，齊諧笑柏塗。東門牛屢飯，中散蝨空爬。　又叶他魯切，音土。【史記·龜筴傳】周流天下，還復其所。上至蒼天，下薄泥塗。\n\n考證：〔又三塗，太行轘轅崤澠也。〕　謹照集韻轘改轘。〔【馬融·廣成頌】左矕三塗。右槩嵩嶽。矕音盻。〕　謹照原文左矕改右矕。右槩改左槩。又盻與矕不同音，照原註音盻改視也。〔【柳宗元詩】東門半屢飯，中散蝨空爬。〕　謹照原文半改牛。"}