{"拼音": "qū,qǔ", "部首": "又", "笔画数": "8", "Unicode": "53D6", "page": "166", "volume": "【子集下】【又字部】", "notes": "\n\n【唐韻】七庾切【集韻】【韻會】【正韻】此主切，𠀤娶上聲。【說文】捕取也。从又耳。【玉篇】資也，收也。【廣韻】受也。【增韻】索也。【禮·儒行】力行以待取。【史記·魯仲連傳】爲人排難解紛，而無取也。【管子·白心篇】道者，小取焉則小得福，大取焉則大得福。\n\n又【韻會】凡克敵不用師徒曰取。\n\n又【前漢·王莽傳】考論五經，定取禮。【註】師古曰：取，讀曰娶。\n\n又【集韻】【韻會】【正韻】𠀤逡須切，音趨。【集韻】取慮，縣名，在臨淮。\n\n又【集韻】雌由切，音秋。【前漢·地理志】𨻰留浚儀。【註】師古曰：取慮，縣名。音秋盧。取又音趨。\n\n又【集韻】【韻會】【正韻】𠀤此苟切，音趣。【杜甫·遭田父泥飮詩】今年大作社，拾遺能住否。呌婦開大瓶，盆中爲吾取。感此氣揚揚，須知風化首。\n\n又【正韻】索也。【詩·小雅】如酌孔取。【箋】謂度所勝多少。\n\n又【六書本義】𦥔通用伸，伸通取。訓索，取轉聲，與娶趣字同。\n\n又【古文奇字】朱謀㙔曰：古文取，疑當从与聲。人與而我取也。"}