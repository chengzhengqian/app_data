{"拼音": "bǐng", "部首": "金", "笔画数": "14", "Unicode": "927C", "page": "1303", "volume": "【戌集上】【金字部】", "notes": "\r\n\r\n【正字通】俗鉼字。\n\r\n【廣韻】【集韻】【韻會】𠀤必郢切，音餠。金鈑也。【爾雅·釋器】鉼金謂之鈑。【註】周禮曰：祭五帝，卽供金鈑是也。【釋文】鉼，音餅。【正字通】傾金銀似餠者。【通雅】鉼，亦謂之笏，猶今之謂錠也。【墨莊漫錄】宋崇寧中，米芾爲太常博士，詔以黃庭小楷作千文以獻，賜白金十六笏。又韓滉與擔夫白金一版。笏與版猶鉼也。今閩甌湖南皆傾銀作餠，卽鉼之遺也。【集仙傳·王暉詩】若能思得之，賜與金一鉼。　\n\r\n又【博雅】鬴也。【揚子·方言】鍑，北燕朝鮮洌水之閒或謂之錪，或謂之鉼。【註】音餅。　\n\r\n又【集韻】旁經切，音缾。漢侯國名。【史記·惠景閒侯者年表】鉼侯孫鄲。【索隱註】鉼，縣名。屬琅邪。　\n\r\n又【集韻】𤰞正切，音摒。北燕謂釜曰鉼。"}