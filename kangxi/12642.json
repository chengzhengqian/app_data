{"拼音": "níng,ráng,rǎng,ràng,xiǎng", "部首": "手", "笔画数": "20", "Unicode": "6518", "page": "463", "volume": "【卯集中】【手字部】", "notes": "\n\n〔古文〕𣀮【唐韻】汝羊切【集韻】【韻會】【正韻】如陽切，𠀤音穰。【說文】推也。　又竊也。【書·呂𠛬】奪攘矯虔。【禮·禮器】匹士太牢而祭，謂之攘。　又因其自來而取曰攘。【論語】其父攘羊。　又卻也。【禮·曲禮】左右攘辟。【周禮·秋官·禁殺戮】掌司攘獄者，遏訟者，以告而誅之。【註】攘，猶卻也。【疏】謂人有罪過，官有文書。追攝不肯受者。【齊語】西征攘白翟之地。【前漢·鄒陽傳】攘袂而正議。【註】攘袂，猶今人云捋臂。　又除也。【詩·大雅】攘之剔之。【疏】攘除翦剔。　\n\n又【揚子·方言】止也。　\n\n又【唐韻】如兩切【集韻】【韻會】【正韻】汝兩切，𠀤音壤。擾也。【前漢·𨻰平傳贊】傾側擾攘楚魏之閒。　\n\n又【唐韻】【集韻】【韻會】人漾切【正韻】人尚切，𠀤與讓通。遜也。【前漢·禮樂志】隆雅頌之聲，盛揖攘之容。【註】攘，古讓字。\n\n又【藝文志】道家者流，合於堯之克攘，易之嗛嗛。　\n\n又【集韻】式亮切，賞去聲。與饟同。【詩·小雅】攘其左右。【箋】攘讀爲饟。　\n\n又【集韻】【韻會】𠀤泥庚切，音獰。搶攘，亂貌。【前漢·賈誼傳】國制搶攘。【註】攘，女庚反。師古讀搶攘爲傖獰。"}