{"拼音": "lìn", "部首": "口", "笔画数": "7", "Unicode": "541D", "page": "177", "volume": "【丑集上】【口字部】", "notes": "\n\n〔古文〕𠲲𠯌𠴽【唐韻】【集韻】【韻會】【正韻】𠀤良刃切，音藺。【說文】恨也。【易·屯卦】君子幾不如舍往吝。【註】夫君子之動，豈取恨辱哉。故不如舍往吝窮也。\n\n又【繫辭】悔吝者，憂虞之象也。　\n\n又【說文】惜也。【易·說卦】坤爲吝嗇。【書·仲虺之誥】攺過不吝。【註】無所吝惜。【論語】使驕且吝。【註】吝，鄙嗇也。　又與遴通。【前漢·王莽傳】性實遴嗇。【註】師古曰：遴讀與吝同。　【說文】俗作恡。【廣韻】俗作𠫤。又鄙吝之吝亦作悋。【集韻】或作𠳺𠳈，又鄙吝之吝亦作𢙵。"}