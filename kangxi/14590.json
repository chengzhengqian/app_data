{"拼音": "jū", "部首": "木", "笔画数": "12", "Unicode": "6910", "page": "536", "volume": "【辰集中】【木字部】", "notes": "\n\n【唐韻】九魚切【集韻】【韻會】【正韻】斤於切，𠀤音居。【說文】樻也。【爾雅·釋木】椐，樻。【註】腫節可以爲杖。【草木疏】節中腫，可作杖以扶老，今靈壽是也。人以爲馬鞭，弘農共北山甚有之。　\n\n又【釋名】疎籬，靑、徐曰椐。椐，居也，居于中也。　\n\n又【唐韻】去魚切【集韻】丘於切，𠀤音墟。義同。　\n\n又【集韻】居御切，音據。【詩·大雅】啓之辟之，其檉其椐。攘之剔之，其檿其柘。\n\n考證：〔【詩·大雅】脩之平之，其灌其栵，啓之辟之，其檉其椐。〕　謹按椐與柘爲韻，不與栵爲韻。謹照原文之韻改啓之辟之，其檉其椐。攘之剔之，其檿其柘。"}