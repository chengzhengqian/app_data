{"拼音": "miàn,mǐn", "部首": "水", "笔画数": "8", "Unicode": "6CEF", "page": "618", "volume": "【巳集上】【水字部】", "notes": "\n\n【唐韻】武盡切【集韻】【韻會】【正韻】弭盡切，𠀤音黽。水貌。【杜甫詩】春流泯泯淸。　\n\n又【爾雅·釋詁】泯，盡也。【書·康誥】天惟與我民彝大泯亂。　又泯泯，猶茫茫也。【書·呂𠛬】泯泯棼棼。　\n\n又【廣韻】【集韻】【韻會】【正韻】𠀤彌鄰切，音民。義同。　又澤名。【山海經】靈桑之山，西望泯澤。　\n\n又【集韻】䁕見切，音麪。泫泯，混合也。一曰目不安貌。【司馬相如·大人賦】目眩泯而亡見。　\n\n又【韻補】叶民堅切，音眠。【陸雲·夏府君誄】祈祈縉紳，泣涕留連。故作斯誄，著之不泯。"}