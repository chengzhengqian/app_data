{"拼音": "méng,měng,miǎn,mǐn", "部首": "黽", "笔画数": "13", "Unicode": "9EFD", "page": "1523", "volume": "【亥集下】【黽字部】", "notes": "\r\n\r\n【唐韻】莫杏切，音猛。【說文】鼃黽也。【爾雅·釋魚】鼁𪓰蟾諸，在水者黽。【疏】鼁𪓰，一名蟾諸，似蝦蟆，居陸地，其居水者名黽。一名耿黽。一名土鴨。狀似靑蛙，而腹大。陶註本草云：大而靑脊者，俗名土鴨。其鳴甚壯，卽此黽也。【埤雅】黽善怒，故音猛。　又竹名。求黽。【管子·地員篇】在丘在山，皆宜竹箭求黽猶檀。【註】求黽，亦竹類也。　又姓。漢黽初宮。見【印藪】。　\n\r\n又【廣韻】武盡切【集韻】【正韻】弭盡切，𠀤音泯。勉也。【詩緝】嚴氏曰：力所不堪，心所不欲，而勉强爲之曰黽。【孫季昭示見編】黽，蛙屬。蛙黽之行，勉强自力，故曰黽勉。如猶之爲獸，其行趦趄，故曰猶豫。　\n\r\n又【玉篇】眉耿切【廣韻】武幸切【集韻】【韻會】母耿切，𠀤音鼆。義同。　\n\r\n又【集韻】【類篇】𠀤眉耕切，音盲。地名。【史記·春申君傳】秦踰黽隘之塞而攻楚。【正義曰】黽隘之塞在申州。　\n\r\n又【廣韻】【集韻】彌兗切【正韻】美辯切，𠀤音緬。【廣韻】黽池，縣名。【前漢·地理志】弘農郡有黽池縣。\n\r\n又【高帝紀】復黽池。【廣韻】黽池，亦音泯。　\n\r\n又【韻補】叶名舌切，音蔑。【後漢·桓帝時謠曰】舉秀才，不知書。舉孝廉，父別居。寒素淸白濁如泥，高第良將怯如黽。【譚苑醍醐云】泥音涅。或音匿。黽音蔑。或音密。晉書作怯如雞，蓋不得其音而改之。按論語，涅而不緇，楚辭及史記屈原傳，作泥而不滓。索隱曰：泥音涅，據此知泥有涅音，則桓帝時謠黽讀爲蔑矣。　【說文】从它，象形，黽頭與它頭同。【徐鉉曰】象其腹也。【六書正譌】鼃本義借爲黽勉字。別作僶、勔。𠀤非。緇字原刻从𡿧。它字原刻从𪓑省E彐。"}