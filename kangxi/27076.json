{"拼音": "màn", "部首": "糸", "笔画数": "14", "Unicode": "7F26", "page": "936", "volume": "【未集中】【糸字部】", "notes": "\r\n\r\n【廣韻】【集韻】【韻會】【正韻】𠀤莫半切，音幔。【說文】繒無文也。漢律曰：賜衣者，縵表白裏。　\n\r\n又【周禮·春官·巾車】卿乗夏縵。【註】五采畫無瑑。【疏】言縵者，亦如縵帛無文章。【左傳·成五年】絳服乗縵。【註】車無文。　\n\r\n又【前漢·食貨志】一歲之收，常過縵田。【註】縵田，謂不爲甽者也。　\n\r\n又【廣韻】謨晏切【集韻】莫晏切，𠀤音幔。【周禮·春官·磬師】敎縵樂。【註】縵，謂雜聲之和樂者也。【禮·學記】不學操縵，不能安弦。【註】操縵，雜弄弦屬。　\n\r\n又【莊子·齊物論】縵者，窖者，密者。【音義】縵，寛心也。【又】大恐縵縵。【音義】齊死生貌。　\n\r\n又【集韻】【韻會】𠀤謨官切，音瞞。縵或作𢿜。　\n\r\n又【韻補】叶莫半切，緩縵也。【舜卿雲歌】卿雲爛兮，糺縵縵兮。日月光華，旦復旦兮。"}