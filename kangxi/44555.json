{"拼音": "kuài,kuí,kuǐ", "部首": "鬼", "笔画数": "13", "Unicode": "9B41", "page": "1461", "volume": "【亥集上】【鬼字部】", "notes": "\r\n\r\n〔古文〕𩲔【廣韻】苦回切【集韻】【韻會】【正韻】枯回切，𠀤音恢。魁帥。【書·胤征】殲厥渠魁。【傳】魁，帥也。【禮·檀弓】不爲魁。【註】魁，猶首也。　\n\r\n又【博雅】大也。【史記·孟嘗君傳】始以薛公爲魁然也。今視之，乃眇小丈夫耳。　\n\r\n又【莊子·庚桑楚】人見其跂，猶之魁然。【註】魁，安也。一曰主也。　\n\r\n又【博雅】魁岸，雄傑也。　又星名。【史記·天官書】魁枕參首。【註】魁，北斗第一星也。【後漢·郡國志】魁方杓。【註】春秋緯曰：瑤光第一至第四爲魁。　又蜃蛤也。【儀禮·士冠禮】素積白屨，以魁柎之。【註】魁，蜃蛤柎注也。【疏】以魁蛤灰柎之者，取其白耳，魁，卽蜃蛤一物。　又姓。　又小阜。【周語】以爲魁陵。【註】小阜曰魁。　又與塊同。【前漢·東方朔傳】魁然無徒。【註】師古曰：魁讀曰塊。　又與科同。【後漢·東夷傳】大率皆魁頭露紒。【註】魁頭，猶科頭也。謂以髮縈繞成科結也。　\n\r\n又【集韻】苦猥切，音磈。魁瘣，大枝節盤結也。\n\r\n考證：〔【史記·孟嘗君傳】始以薛公爲魁然也，今視之，乃眇小大夫耳。〕　謹照原文大夫改丈夫。"}