{"拼音": "chóng,zhǒng,zhòng", "部首": "禾", "笔画数": "14", "Unicode": "7A2E", "page": "856", "volume": "【午集下】【禾字部】", "notes": "\r\n\r\n〔古文〕𥢖𥡰【廣韻】之隴切【集韻】【韻會】主勇切，𠀤音腫。穀種也。【詩·大雅】誕降嘉種。【周禮·地官·草人】以物地相其宜，而爲之種。\n\r\n又【夏官·職方氏】豫州，其穀宜五種。【註】黍稷菽麥稻。　又種類。【書·盤庚】無俾易種于兹新邑。【史記·高帝紀】恐事不就後，秦種族其家。【後漢·竇融傳】此遺種處也。　又地名。【史記·貨殖傳】楊平陽𨻰西賈秦翟，北賈種代。【註】種在恆州石邑縣，北蓋蔚州也。　又外域國名。【後漢·任延傳】武威郡，北當匈奴，南接種羌，民畏宼抄，多棄田業。　\n\r\n又【莊子·胠篋篇】舍夫種種之機。【註】種種，謹慤貌。　\n\r\n又【增韻】種種，猶物物也。　又髮短貌。【左傳·昭三年】余髮如此種種。　\n\r\n又【廣韻】之用切【集韻】朱用切，𠀤音偅。蓺植也，布也。【書·大禹謨】臯陶邁種德。【註】種，布也。種物必布於地，故爲布也。【史記·李斯傳】所不去者，醫藥卜筮種樹之書。【前漢·律歷志】鶉首初井十六度，芒種。　【正字通】說文種，先穜後孰也。从禾，重聲，直容切。穜，蓺也，从禾童聲，之用切，分穜種爲二。按，詩重穋借用重字，說文似與詩異。又童聲，與之用之音反。蓺與種植之種通。周禮種植之種與書傳所用種字皆同，當从經傳爲正。舊音同，音蟲，皆非。"}