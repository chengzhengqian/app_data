{"拼音": "huàn", "部首": "口", "笔画数": "10", "Unicode": "5524", "page": "199", "volume": "【丑集上】【口字部】", "notes": "\n\n【唐韻】呼貫切【集韻】【韻會】【正韻】呼玩切，𠀤音煥。【說文】呼也。【王褒·洞簫賦】哮呷𠯝喚。【註】大聲也。　\n\n又【韓愈·贈同遊詩】喚起窻全曙。【註】黃庭堅云：喚起，禽名，聲如人，絡繹員轉淸亮，偏於春曉鳴，江南謂之春煥。【復齋復錄】予嘗讀唐顧渚山茶記曰：顧渚山中有鳥，如鸜鵒而色蒼，每至正二月作聲，曰春起也，三四月云春去也，採茶人呼爲煥春鳥。【說文】古通作奐。【玉篇】本作嚾。【集韻】亦作讙。"}