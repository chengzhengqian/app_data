{"拼音": "liè", "部首": "犬", "笔画数": "18", "Unicode": "7375", "page": "720", "volume": "【巳集下】【犬字部】", "notes": "\r\n\r\n【唐韻】良涉切【集韻】【韻會】【正韻】力涉切，𠀤音鬣。【說文】放獵，逐禽也。【廣韻】取獸也。白虎通曰：四時之田，總名爲獵，爲田除害也。尸子曰：虙羲氏之世，天下多獸，故敎人以獵也。【爾雅·釋言】獵，虐也。【疏】獵謂從禽也。必暴害於物，故云。【爾雅·釋天】春獵爲蒐，夏獵爲苗，秋獵爲獮，冬獵爲狩。【詩·魏風】不狩不獵。【禮·王制】豺祭獸，然後田獵。【蔡邕·月令章句】獵者，捷取之名。【正字通】獵以供俎豆，習兵戎，皆國家重事也。　又震也。【吳語】今大夫國子，興其衆庶，以犯獵吳國之師徒。【註】獵，震也。　\n\r\n又【揚雄·校獵賦】鴻絧緁獵。【註】師古曰：緁獵，相差次也。　又龜名。【爾雅·釋魚】龜後弇諸獵。【疏】謂甲後弇覆者名獵。【周禮·春官·龜人】南龜曰獵屬。　又山名。【淮南子·地形訓】洛出獵山。　又車名。【前漢·宣帝紀】太僕以軨獵車奉迎曾孫。【註】文穎曰：軨獵，小車。\n\r\n考證：〔【前漢·宣帝紀】太僕以軨獵車奉迎龜孫。〕　謹照原文龜孫改曾孫。"}