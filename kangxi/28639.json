{"拼音": "yù", "部首": "聿", "笔画数": "6", "Unicode": "807F", "page": "971", "volume": "【未集中】【聿字部】", "notes": "\r\n\r\n【唐韻】余律切【集韻】允律切【韻會】【正韻】以律切，𠀤音遹。【說文】所以書之器也。楚謂之聿，吳謂之不律，燕謂之弗，秦謂之筆。\n\r\n又【玉篇】遂也，述也，循也。【正韻】惟也。【書·湯誥】聿求元聖，與之戮力。【傳】聿，遂也。【釋文】聿，允橘切，述也。【疏】正義曰：聿訓述也。述前所以申遂，故聿爲遂也。【詩·唐風】蟋蟀在堂，歲聿其莫。【傳】聿，遂也。【疏】從始至末之言。【詩·大雅】無念爾祖，聿修厥德。【傳】聿，述也。【詩詁】助語。【左傳註】惟也。　又自也。【詩·大雅】爰及姜女，聿來胥宇。【箋】聿，自也。於是與其𡚱大姜，自來相可居者。　\n\r\n又【揚雄·羽獵賦】及至罕車飛揚，武騎聿皇。【註】聿皇，輕疾貌。　\n\r\n又【左思·吳都賦】陵絕嶛嶕，聿越巉險。【註】聿越，豹走貌。　又與曰通。【詩·豳風】曰爲改歲，入此室處。【前漢·食貨志】引《詩》作聿。【師古註】聿，卽曰也。　亦與遹通。【詩·大雅】遹求厥寧。【傳】遹與聿同。發語辭。　亦與欥通。【前漢·班固敘傳】欥中和爲庶幾。【師古註】欥聿，通由也。◎按說文聿，所以書之器也。欥，詮詞也。徐註，一曰發聲。引《詩》：欥求厥寧。今文作聿，後世束豪爲聿。加竹作筆，而聿字音以律切，專爲發語詞矣。柳宗元文作聿牘，則唐人尚以此爲筆字。"}