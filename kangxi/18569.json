{"拼音": "zhēng", "部首": "火", "笔画数": "10", "Unicode": "70DD", "page": "671", "volume": "【巳集中】【火字部】", "notes": "\n\n【唐韻】煑仍切【集韻】【韻會】諸仍切，𠀤音蒸【說文】火气上行也。【詩·大雅】烝之浮浮。【疏】炊之于甑，爨而烝之。　\n\n又【爾雅·釋詁】君也。【詩·大雅】文王烝哉。　\n\n又【爾雅·釋詁】進也。【書·堯典】烝烝。乂【詩·周頌】烝畀祖妣。　\n\n又【爾雅·釋詁】衆也。【書·益稷】烝民乃粒。　\n\n又【書·立政】夷微盧烝。【蔡傳】烝，或以爲衆，或以爲夷名。\n\n又【爾雅·釋言】塵也。【註】人衆所以生塵埃。　\n\n又【詩·豳風】烝在桑野。【傳】烝寘也。\n\n又【小雅】烝然罩罩。【箋】烝，塵也。塵然猶言久如也。【朱傳】烝，發語辭。　\n\n又【詩·魯頌】烝烝皇皇。【傳】烝烝厚也。　\n\n又【爾雅·釋訓】烝烝作也。【註】物興作之貌。　\n\n又【爾雅·釋天】冬祭曰烝。【註】進品物也。【書·洛誥】烝祭歲。　\n\n又【禮·月令】大飮烝。【疏】烝，升也。升此牲體子俎之上。【周語】禘郊之事，則有全烝，王公立飫，則有房烝，親戚宴饗，則有殽烝。　\n\n又【儀禮·特牲饋食禮】棗烝栗擇。【註】果實之物多皮核，優尊者可烝裹之也。　\n\n又【揚子·方言】烝，婬也。【左傳·桓十六年】衞宣公烝于夷姜。【註】上淫曰烝。　\n\n又【韻會】通作蒸。　\n\n又【五音集韻】支庱切，蒸上聲。氣上遠貌。　\n\n又【廣韻】【集韻】𠀤諸應切，音證。【廣韻】熱也。【正韻】鬱熱。　\n\n又【集韻】氣之上達也。或作蒸。　又叶居𤽈切，音姜。【漢校官𥓓辭】翼翼皇慈，惠我黎烝，貽我潘君，平兹溧陽。\n\n考證：〔【爾雅·釋天】冬祭于烝。〕　謹照原文于烝改曰烝。"}