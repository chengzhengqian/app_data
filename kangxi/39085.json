{"拼音": "è,ě", "部首": "邑", "笔画数": "11", "Unicode": "9102", "page": "1274", "volume": "【酉集下】【邑字部】", "notes": "\r\n\r\n【唐韻】【韻會】五各切【集韻】【正韻】逆各切，𠀤音諤。國名。【史記·殷本紀】以西伯、九侯、鄂侯爲三公。　又楚地。【史記·楚世家】中子紅爲鄂王。【註】《九州記》曰：鄂，今武昌。【輿地記】今鄂州武昌，楚之東鄂也。　又晉邑。【左傳·隱六年】逆晉侯于隨，納諸鄂，晉人謂之鄂侯。【註】晉別邑。　\n\r\n又【玉篇】南陽有西鄂。【前漢·地理志】南陽郡西鄂縣。【註】江夏有鄂，故加西。　又鄂然，外見貌。【詩·小雅】鄂不韡韡。　又鄂鄂，辨厲也。【大戴禮·立事篇】君子出言以鄂鄂。　又垠也。【揚雄·甘泉賦】紛被麗其亡鄂。　又幽州人謂額曰鄂。【釋名】額，鄂也。有垠鄂也。　又與諤通。【史記·趙世家】不聞周舍之鄂鄂。【註】《韓詩外傳》：周舍立門下三日夜，簡子使人問之，對曰：願爲鄂鄂之臣。　又與愕通。【史記·五帝紀】象鄂不懌。\n\r\n又【前漢·霍光傳】羣臣皆驚鄂失色。　又與噩通。【爾雅·釋天】歲在酉曰作噩。【史記·天官書】作作鄂。　又姓。漢安平侯鄂千秋。【說文】本作䣞。俗作鄂。"}