{"拼音": "gē", "部首": "刀", "笔画数": "12", "Unicode": "5272", "page": "142", "volume": "【子集下】【刀字部】", "notes": "\n\n〔古文〕㓣𠛷𠛛【唐韻】古達切【集韻】【韻會】【正韻】居曷切，𠀤音葛。【說文】剝也。从刀，害聲。【爾雅·釋詁】割，裂也。【疏】謂以刀裂之也。【玉篇】截也。【禮·樂記】食三老五更於大學，天子袒而割牲。【左傳·襄三十一年】未能操刀，而使割也。\n\n又【前漢·揚雄傳】東方朔割名於細君。【註】師古曰：割，損也。\n\n又【廣韻】害也。【書·堯典】洪水方割。【大誥】天降割于我家。又分也。【杜甫·望嶽詩】造物鍾神秀，隂陽割昏曉。【註】言崑崙山日月相隱避爲光明。割者，分也。又叶吉列切，音孑。【韓愈·張徹墓誌銘】世顧慕以行，子揭揭也。噎喑以爲生，子獨割也。爲彼不淸，作冰雪也。"}