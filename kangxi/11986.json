{"拼音": "chè", "部首": "手", "笔画数": "12", "Unicode": "63A3", "page": "439", "volume": "【卯集中】【手字部】", "notes": "\n\n【唐韻】【集韻】【韻會】【正韻】𠀤尺制切，音懘。【爾雅·釋訓】甹夆，掣曳也。【易·睽卦】見輿曳，其牛掣。【註】滯隔不進也。【唐書·陸贄傳】可任，則當要之於終，不宜掣肘於內也。【劉邵·飛白贊】素翰冰解，𥳑墨電掣。直準箭馳，屈擬蠖勢。或作𢳅。又作摯。　\n\n又【唐韻】昌列切【集韻】【韻會】尺列切，𠀤滯入聲。義同。亦挽也。又揭也，取也。【晉書·王獻之傳】七八歲時學書，羲之從後掣其筆不得。　\n\n又【正韻】敕列切，音徹。義同。【類篇】通作挈。　\n\n又【玉篇】掣同𤸪。牽也。【說文】引縱曰𤸪。从手，瘛省聲，尺制切。【六書故】瘛瘲，謂小兒風驚，乍掣乍縱。掣，搐也，縱則掣而乍舒也。瘛瘲因掣縱立文，今乃作𤸪，更从瘛，失之甚矣。"}