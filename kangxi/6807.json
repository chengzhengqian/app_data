{"拼音": "shǒu,shòu", "部首": "宀", "笔画数": "6", "Unicode": "5B88", "page": "282", "volume": "【寅集上】【宀字部】", "notes": "\n\n〔古文〕𡬮𡬴【唐韻】書九切【集韻】【韻會】【正韻】始九切，𠀤音首。【說文】守，守官也。从宀，官府也。从寸，法度也。【玉篇】收也，視也，護也。【易·繫辭】何以守位，曰仁。【周禮·天官】獸人職時田則守罟。【註】防獸觸攫也。　\n\n又【廣韻】主守也。【左傳·昭二十年】晏子云：山林之木，衡鹿守之。澤之萑蒲，舟鮫守之。藪之薪蒸，虞𠋫守之。海之鹽蜃，祈望守之。衡鹿等皆官名。　\n\n又【增韻】攻守也。【易·坎卦】王公設險，以守其國。【史記·留侯世家】阻三面而守。　\n\n又【唐韻】【廣韻】【集韻】【韻會】【正韻】𠀤舒救切，音獸。【增韻】守之也，所守也，爲之守也。天子巡諸侯所守，曰巡守。諸侯爲天子守土，亦曰守。漢置郡太守。　又姓。【正字通】宋守恭，與蘇軾爲詩友。　又叶式視切，音矢。【楚辭·天問】雄虺九首，儵忽焉在。何所不老，長人何守。在音泚。　又叶雖遂切，音粹。【前漢·班固敘傳】崇執言責，隆持官守。寶曲定陵，𠀤有大志。\n\n考證：〔【左傳·昭二十年】晏子云，山林之木，衡麓守之。〕　謹照原文衡麓改衡鹿。〔海之蜃蛤，祈望守之。衡麓等皆官名。〕　謹照原文蜃蛤改鹽蜃。衡麓改衡鹿。"}