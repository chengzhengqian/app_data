{"拼音": "tī,tí", "部首": "鳥", "笔画数": "18", "Unicode": "9D5C", "page": "1490", "volume": "【亥集中】【鳥字部】", "notes": "\r\n\r\n【廣韻】杜奚切【集韻】【韻會】田黎切【正韻】杜兮切，𠀤音啼。鴮鸅也。【爾雅·釋鳥】鵜，鴮鸅。【註】今之鵜鶘也。好羣飛，沉水食魚，故名鴮鸅。俗呼淘河。【正字通】陸璣曰：形如鴞而大，喙長尺餘，口中正赤，頷下大如數升囊，小澤中有魚，共抒水滿而棄之，水竭魚出，乃食之。又鼂以道曰：鵜之屬，有曰漫畫者，以觜畫水，求魚，無一息之停。有曰信天緣者，終日凝立，不易其處，俟魚過取之。【詩·曹風】維鵜在梁。【毛傳】洿澤也。【三國志】魏文帝鵜鶘集靈芝池詔云：此詩人所謂汙澤也。\n\r\n又【集韻】【正韻】𠀤天黎切，音梯。義同。"}