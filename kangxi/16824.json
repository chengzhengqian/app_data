{"拼音": "jiān,jū,jǔ,jù,zǔ", "部首": "水", "笔画数": "8", "Unicode": "6CAE", "page": "613", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤子余切，音苴。水名。【說文】水出漢中房陵，東入江。【水經】沮水出東汶陽郡沮陽縣。　\n\n又【前漢·地理志】武都郡沮縣沮水，出東狼谷。【水經注】沔水一名沮水。　又漆沮，二水名。【書·禹貢】漆沮旣從。【詩·大雅】自土沮漆。【水經】漆水出扶風杜陽縣兪山，東北入于渭。沮水出北地直路縣北，東入于洛。【十三州志】漆沮，卽洛水也。【詩·地理攷】段氏曰：漆沮有二，皆出雍州，東入于渭，特有上流下流之別。詩漆沮入于渭之上流。書漆沮入于渭之下流。　\n\n又【水經注】肥如縣，故肥子國，有大沮水，小沮水。　又沮中，地名。亦作柤。【吳志】赤烏四年，諸葛瑾取柤中。　\n\n又【廣韻】側魚切【集韻】臻魚切，𠀤音菹。姓也。黃帝史官沮誦，三國沮授。　\n\n又【廣韻】慈呂切【集韻】【韻會】在呂切【正韻】再呂切，𠀤音咀。止也，過也，壞也。【詩·小雅】謀猶回遹，何日斯沮。\n\n又【禮·儒行】沮之以兵。【註】沮，謂恐怖之也。　又敗也。【晉語】衆孰沮之。　又沮泄，謂泄漏也。【禮·月令】地氣沮泄，是謂發天地之房。　又丘名。【爾雅·釋丘】水出其後曰沮丘。【註】沮，辭與切。　\n\n又【廣韻】疾與切【集韻】象呂切，𠀤音敘。義同。　\n\n又【集韻】壯所切，音阻。【漢志】沮陽，縣名。在上谷郡。　\n\n又【廣韻】【集韻】【正韻】𠀤將預切，音怚。沮洳，漸濕也。【詩·魏風】彼汾沮洳。【註】沮洳，水浸處，下濕之地。【禮·王制】山川沮澤。【註】沮謂萊沛也。　\n\n又【集韻】將先切，音箋。涓沮，小流。"}