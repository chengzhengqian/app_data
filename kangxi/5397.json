{"拼音": "shì", "部首": "士", "笔画数": "3", "Unicode": "58EB", "page": "242", "volume": "【丑集中】【士字部】", "notes": "\n\n【廣韻】【集韻】【韻會】𠀤鉏里切，音仕。四民士爲首。【詩·大雅】譽髦斯士。【禮·王制】命鄕論秀士，升之司徒，曰選士。司徒論選士之秀者，升之學，曰俊士。升於司徒者，不征於鄕，升於學者，不征於司徒，曰造士。大樂正論造士之秀者，升之司馬，曰進士。　又官總名。【書·立政】庶常吉士。【禮·王制】天子之元士，諸侯之上士，中士，下士。　\n\n又【孔安國曰】士，理官也，欲得其曲直之理也。【書·舜典】帝曰：臯陶，汝作士。【左傳·僖二十八年】士榮爲大士。　又漢制，嘗爵爲公侯奪免者，曰公士。　\n\n又【前漢·鄒陽傳】武力鼎士。【註】能舉鼎者。　\n\n又【前漢·李尋傳】拔擢天士。【註】能知天道者。　\n\n又【後漢·李業傳】王莽以業爲酒士。【註】時官酤酒，故置酒士。　又侍從之士。【通鑑】唐杜如晦等十八學士，時謂之登瀛州。　又士卒。【左傳·丘甲註】革車一乘，甲士三人，步卒七十二人。【家語】孔子之宋，匡人以。甲士圍之。　又男子通稱。【詩·周頌】有依其士。　又女之有士行者曰女士。【詩·大雅】釐我女士。　\n\n又【管子·牧民篇】有士經。【註】士，事也。經，常也。　\n\n又【梵書】釋子勤佛行者曰德士，無上士。　又俗塐神像曰木居士。【韓愈詩】偶然題作木居士，便有無窮求福人。　\n\n又【山海經】大荒西有國，名淑士。　又士鄕。【後漢·鄭𤣥傳】昔齊置士鄕。【註】管仲相桓公，制國爲二十一鄕，工商之鄕六，士鄕十五。　又縣名，勇士縣，屬天水郡，見【後漢·西羌傳】。　又姓。陶唐之苗裔士蔿之後，爲士氏，見【統譜】。　又複姓，漢士孫瑞，扶風人。　又與事通。【書·洛誥】見士于周。【註】悉來赴役也。【詩·豳風】勿士銜枚。【註】自今可勿爲行𨻰銜枚之事。　又叶主矩切，音雨。【詩·大雅】赫赫明明，王命卿士。叶下父。父，音甫。　【說文】士，事也。數始于一，終于十，从一从十。　【集韻】本作𣎶。又與仕通。"}