{"拼音": "fáng", "部首": "阜", "笔画数": "6", "Unicode": "9632", "page": "1347", "volume": "【戌集中】【阜字部】", "notes": "\r\n\r\n【唐韻】【集韻】【韻會】【正韻】𠀤扶方切，音房。【說文】隄也。【玉篇】鄣也。【廣韻】防禦也。【爾雅·釋地】墳，大防。【疏】墳謂崖岸，狀如墳墓，名大防也。【周禮·冬官考工記·匠人】凡溝必因水埶，防必因地埶。【左傳·襄二十五年】町原防。【註】防，隄也。【穀梁傳·昭八年】艾蘭以爲防。【註】防爲田之大限。【孟子】無曲防。【戰國策】有長城鉅防，足以爲塞。　\n\r\n又【玉篇】備也。【易·旣濟】君子以思患而豫防之。　\n\r\n又【玉篇】禁也。【禮·檀弓】蕢也，宰夫也。非刀匕是供，又敢與知防。【註】防，禁放溢也。　\n\r\n又【爾雅·釋宮】容謂之防。【註】形如今牀頭小曲屛風，唱射者所以自防隱也。【顏延之·答鄭尚書詩】踟躕淸防密。【註】淸防，屛風也。　又𨻰邑名。【詩·𨻰風】防有鵲巢。【傳】防，邑也。　又魯地名。【春秋·隱九年】冬，公會齊侯于防。【註】防，魯地，在琅琊縣東南。\n\r\n又【隱十年】取防。【註】高平昌邑縣西南有西防城。　又防風氏，國名。【魯語】禹致羣神于會稽之山，防風氏后至。　又姓。【正字通】漢有孝子防廣，明防盛。　又與房同。【史記·項羽紀】封楊武爲吳防侯。【前漢·地理志】作吳房，屬汝南郡。【註】孟康曰：本房子國。\n\r\n又【武帝紀】有芝生殿防內中。\n\r\n又【溝洫志】宣防塞兮萬福來。　\n\r\n又【說文】或作𨹛。【玉篇】或作坊。【禮·坊記】大爲之坊，民猶踰之。【註】坊，同防。　\n\r\n又【集韻】分房切，音方。【詩·秦風】維此仲行，百夫之防。【傳】防，比也。【箋】猶當也。【釋文】毛音方，鄭音房。　\n\r\n又【集韻】通作方。【前漢·功臣表】汁防肅侯雍齒。【史記】作什方。　\n\r\n又【廣韻】符况切【集韻】【韻會】符訪切，𠀤坊去聲。【廣韻】守禦也。【春秋序】聖人包周身之防。【釋文】防，扶放切，又音房。　\n\r\n又【集韻】隄也。亦同坊。"}