{"拼音": "jué", "部首": "手", "笔画数": "11", "Unicode": "6398", "page": "438", "volume": "【卯集中】【手字部】", "notes": "\n\n【唐韻】衢勿切【集韻】【韻會】【正韻】渠勿切，𠀤音倔。【說文】搰也。【孟子】有爲者辟若掘井。　又與堀通。突也。【詩·曹風】蜉蝣掘閱。【疏】此蟲土裏化生，其掘地而出，形容鮮閱也。　又特起貌。【揚雄·甘泉賦】洪臺掘其獨出兮。【註】亦作崛　又盡也。【揚子·太玄經】掘變極物窮情。【註】盡變動之事，以窮萬物之情也。　\n\n又【唐韻】【集韻】【韻會】【正韻】𠀤其月切，音橜。穿也。【易·繫辭】掘地爲臼。　又或作闕。【左傳·隱元年】闕地及泉。　\n\n又【集韻】胡骨切，音鶻。義同。　又苦骨切，音窟。揚也。　又與窟通。【戰國策】蘇秦，特窮巷掘門桑戸棬樞之士耳。【註】掘即窟。古字通。　\n\n又【韻會】【正韻】𠀤五忽切。與兀通。【莊子·田子方】掘若槁木，似遺物離人而立於獨也。　\n\n又【韻補】叶敕律切，音黜。【韓愈詩】遺我一言重，跽受惕齊栗。辭慳義卓闊，呀豁疾掊掘。　\n\n又【史記·貨殖傳】田農掘業。【註】徐廣曰：古拙字亦作掘。或作撅。又作𢪏。"}