{"拼音": "wáng,wú", "部首": "亠", "笔画数": "3", "Unicode": "4EA1", "page": "88", "volume": "【子集上】【亠字部】", "notes": "\n\n【唐韻】【集韻】【韻會】𠀤武方切，音忘。失也。【孟子】樂酒無厭謂之亡。【註】謂廢時失事也。【家語】楚人亡弓，楚人得之。　又滅也。【莊子·田子方】楚王與凡君坐。少焉，楚左右曰：凡亡者三。凡君曰：凡之亡也，不足以喪，吾存。　\n\n又【周禮·春官·大宗伯】以喪禮哀死亡。　又逃也。【大學】舅犯曰：亡人無以爲寶。\n\n又【前漢·韓信傳】蕭何聞信亡，自追之。　又與忘同。【詩·邶風】心之憂矣，曷維其亡。　\n\n又【正韻】同無。【詩·邶風】何有何亡，黽勉求之。【毛傳】亡謂貧也。　【說文】从入从𠃊。【徐曰】𠃊音隱，隸作亡。【藝苑雌黃】古惟用兦字，秦時始以蕃橆之橆爲有兦之兦，今又變林爲四點。"}