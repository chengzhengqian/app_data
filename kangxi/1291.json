{"拼音": "dǎng", "部首": "儿", "笔画数": "10", "Unicode": "515A", "page": "125", "volume": "【子集下】【儿字部】", "notes": "\n\n【集韻】【韻會】𠀤底朗切，音黨。【韻府羣玉】夏后氏之後。秦有將軍党耐虎。唐有党芬，党進。\n\n（黨）【唐韻】多朗切【集韻】底朗切【正韻】多曩切，𠀤音讜。【說文】不鮮也。　\n\n又【周禮·地官·大司徒】五家爲比，五比爲閭，四爲族，五族爲黨。【釋名】五百家爲黨。黨，長也。一聚之所尊長也。　又朋也，輩也。【荀子·强國篇】不比周，不朋黨。　又助也。相助匿非曰黨。【論語】君子不黨。　又偏也。【書·洪範】無偏無黨，王道蕩蕩。　又比也。【荀子·非相篇】順禮義，黨學者。【註】黨，親比也。　又頻也。【荀子·天論篇】怪星之黨見。　又知也。【揚子·方言】黨，皢，哲，知也。楚謂之黨，或曰皢，齊宋之閒謂之哲。【郭註】黨，朗也。解悟貌。　\n\n又【廣韻】美也。【廣雅】黨，善也。　又所也，時也。【公羊傳·文十三年】往黨。【註】黨，所也。所猶時，齊人語也。【左傳·哀五年】萊人之歌曰：師乎，師乎，何黨之乎。【註】黨，所也。　\n\n又【玉篇】接也。　\n\n又【廣韻】累也。　又地名。【前漢·地理志】秦置上黨郡，屬幷州，古上黨關。　\n\n又【集韻】止兩切，音掌。姓也。【左傳·莊三十二年】公築臺，臨黨氏。【註】黨氏，魯大夫。【釋文】黨，音掌。\n\n又【哀十一年】季孫使從於朝，俟於黨氏之溝。【註】黨氏溝，朝中地名。　\n\n又【集韻】坦朗切【正韻】他曩切。𠀤與儻同。兾也。【前漢·董仲舒傳】黨可得見乎。\n\n又【五被傳】黨可以徼幸。【師古註】黨，讀曰儻。　又與讜同。【荀子·非相篇】博而黨正。【註】謂直言也。　亦作䣣䣊。\n\n（黨）考證：〔【周禮·地官·閭胥疏】五家爲比，五比爲閭，五閭爲族〕　謹按閭胥疏無此語，查係大司徒文。謹照原文閭胥疏改大司徒。五閭爲族改四爲族。〔【荀子·非相篇】实博而黨正。〕謹按原文文而致實，博而黨正，𣅜以四字爲句不得連引實字。謹省實字。"}