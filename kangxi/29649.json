{"拼音": "", "部首": "臼", "笔画数": "17", "Unicode": "26999", "page": "1005", "volume": "【未集下】【臼字部】", "notes": "\r\n\r\n〔古文〕𦬠𠃥【廣韻】居許切【集韻】【韻會】苟許切，𠀤音莒。【說文】對𦦙也。一曰輿也。【徐曰】輿輦。【增韻】扛也。又挈也。【廣韻】擎也。【周禮·冬官考工記·廬人】𣪠兵同强，𦦙圍欲細。【註】𦦙，謂手所操。【杜甫詩】𦦙觴白眼望靑天。　\n\r\n又【增韻】立也。【左傳·文元年】楚國之𦦙，恆在少者。【註】𦦙，立也。　又言也。【禮·曲禮】主人不問，客不先𦦙。\n\r\n又【雜記】過而𦦙君之諱，則起。【註】𦦙，猶言也。　又動也。【楚語】夫事君者，不爲外內行，不爲豐約𦦙。【註】𦦙，動也。【前漢·張蒼傳】人主無過𦦙。　\n\r\n又【韻會】稱也，揚也，拔也。【禮·檀弓】所𦦙於晉國，管庫之土，七十有餘家。【註】𦦙之於君，以爲大夫土也。\n\r\n又【儒行】懷忠信以待𦦙，力行以待取。　又皆也。【左傳·哀六年】君𦦙不信羣臣乎。【禮·月令】季春之月，犧牲駒犢，𦦙書其數。　又合也。【史記·刺客傳】韓𦦙國而與仲子爲讐。【抱朴子·勤求卷】或𦦙門扣頭，以向空坐。　又行也。【周禮·地官·師氏】凡祭祀賔客，會同喪紀，軍旅王𦦙則從。【註】𦦙，猶行也。　又起也。【晉語】𦦙而從之，陽子道與之語，及山而還。【註】𦦙，猶起也。【戰國策】臣聞當世之𦦙王，必誅暴正亂。【註】𦦙王，興起之王。　\n\r\n又【詩·大雅】靡神不𦦙。【疏】言已爲旱之故，祈禱明神。無有神不求，而𦦙祭之者。【禮·王制】山川神祗，有不𦦙者爲不敬。【註】𦦙，猶宗也。　\n\r\n又【禮·王制】以三十年之通，雖有凶旱水溢，民無菜色，然後天子食，日𦦙以樂。【周禮·天官·膳夫】王日一𦦙。【註】殺牲盛饌曰𦦙。　\n\r\n又【儀禮·特牲饋食禮】嗣𦦙奠盥入。【註】𦦙，猶飮也。　\n\r\n又【周禮·地官·司門】凡財物，犯禁者𦦙之。【註】𦦙之，沒入官。\n\r\n又【司關】凡貨不出于關者，𦦙其貨。【註】從私道出避稅者，則沒其財。　又鳥飛也。【論語】色斯𦦙矣。【註】言鳥見人之顏色不善，則飛去。【張衡·西京賦】鳥不暇𦦙。　\n\r\n又【儀禮·特牲饋食禮】乃食食𦦙。【疏】食𦦙，謂骨體正脊，從俎𦦙鄕口，因名體爲𦦙。　又唐人舉止端麗曰𦦙𦦙。【韓愈·送陸暢歸江南詩】𦦙𦦙江南子。　\n\r\n又【小爾雅】二十四銖曰兩，兩有半曰捷，倍捷曰𦦙。【註】𦦙，三兩。　又姓。出【姓苑】。　又木名。【山海經】萯山之首，曰敖岸之山，北望河林，其狀如蒨如𦦙。【註】蒨，𦦙，皆木名也。𦦙，櫸柳，大者連抱數仞。　又獸名。【山海經】崇吾之山，有獸焉，其狀如禺而文，臂豹虎而善投，名曰𦦙父。【註】大如狗，狀如猴，黃黑色，多髯𩯡，好奮頭𦦙石擲人，卽𦦙父也。　又地名。【春秋·定四年】蔡侯以吳子及楚人戰于柏𦦙。【註】柏𦦙，楚地。　又山名。【山海經】讙𦦙之山，雒水出焉。【又】仁𦦙之山。　\n\r\n又【集韻】【韻會】【正韻】𠀤居御切，音據。【禮·儒行】其愼𦦙有如此者。【註】徐音倨。【前漢·揚雄傳】蔡澤雖噤吟而笑唐𦦙。【註】師古協音居御切。【崔駰·達旨】或望色而斯𦦙。【註】叶去聲。　\n\r\n又【集韻】羊諸切，音余。對舉也。"}