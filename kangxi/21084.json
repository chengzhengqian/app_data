{"拼音": "guā", "部首": "瓜", "笔画数": "5", "Unicode": "74DC", "page": "746", "volume": "【午集上】【瓜字部】", "notes": "\r\n\r\n【唐韻】【正韻】古華切【集韻】【韻會】姑華切，𠀤音騧。【說文】㼌也。象形。【詩·豳風】七月食瓜。【禮·曲禮】爲天子削瓜者副之。\n\r\n又【月令】孟夏之月，王瓜生。【註】王瓜，萆挈也。【前漢·食貨志】菜茹有畦瓜瓠果蓏。【齊民要術】二月辰日宜種瓜。【廣雅】龍蹄獸掌，羊骹兔頭，桂支蜜筩，𤬒蛌貍頭，皆瓜屬也。　又木瓜。【詩·衞風】投我以木瓜，報之以瓊琚。【傳】木瓜。楙木也。可食之木。【周禮·冬官考工記·弓人】凡取幹之道七，柘爲上，檍次之，檿桑次之，橘次之，木瓜次之，荆次之，竹爲下。　又天瓜，栝樓別名。見【本草綱目】。　又昆侖瓜，茄子別名。見【酉陽雜俎】。　又匏瓜，星名。【史記·天官書】匏瓜有靑黑星守之，魚鹽貴。【註】匏瓜，一名天雞。在河鼓東。匏瓜明，則歲大熟也。　又守瓜，蟲名。【爾雅·釋蟲】蠸輿父，守瓜。【註】今瓜中黃甲小蟲，喜食瓜葉。故曰守瓜也。　又地名。【左傳·宣十五年】晉侯賞桓子狄臣千室，亦賞士伯以瓜衍之縣。\n\r\n又【襄十四年】昔秦人迫逐，乃祖吾離于瓜州。【註】瓜州，地在今燉煌。【正字通】今鎭江有瓜州，異地同名。　又國名。【正字通】柯枝國別種曰木瓜。穴居，男女裸體，紉結草木葉蔽前後。見星槎勝覽。　又瓜田，複姓。【前漢·王莽傳】有瓜田儀。　\n\r\n又【韻補】叶攻乎切，音孤。【左傳·哀十七年】衞侯夢于北宮，見人登昆吾之觀，被髮北面而譟，曰：登此昆吾之墟，緜緜生之瓜。余爲渾良夫，叫天無辜。　又叶古禾切，音戈。【道藏歌】仙童掇朱實，神女獻玉瓜。浴身丹液池，濯髮甘泉波。　【集韻】俗作苽，非。\n\r\n考證：〔【廣雅】龍蹄獸掌，羊駁兔頭，桂髓蜜筩，小靑大班，皆瓜名也。〕　謹照原文駁改骹。髓改支。小靑大班改𤬒蛌貍頭。瓜名改瓜屬。"}