{"拼音": "chóu", "部首": "酉", "笔画数": "21", "Unicode": "91BB", "page": "1288", "volume": "【酉集下】【酉字部】", "notes": "\r\n\r\n【廣韻】市流切【集韻】【韻會】時流切，𠀤音讎。【說文】主人進客也。本作𨢫，今文作醻。【玉篇】同酬。【詩·小雅】鐘鼓旣設，一朝醻之。【傳】醻，報也。【箋】醻，猶厚也，勸也。【詩詁】主人進酒於客曰獻，客答主人曰酢，主復酌賔曰醻。\n\r\n又【小雅】君子有酒，酌言醻之。【傳】醻，道飮也。【箋】主人旣卒酢爵，又酌自飮，卒爵，復酌進賔，猶今俗之勸酒。【疏】欲以醻賔，而先自飮以導之，此舉醻之初，其實飮訖進酒於賔，乃謂之醻。　\n\r\n又【廣韻】周也。　\n\r\n又【集韻】承呪切，音授。報也。　又大到切，音導。美酒名。　\n\r\n又【韻補】叶常如切，音殊。【柳宗元·饒娥𥓓辭】懿兹德女，家世不儒。奇行特出，神道莫醻。"}