{"拼音": "jí", "部首": "卩", "笔画数": "9", "Unicode": "537D", "page": "160", "volume": "【子集下】【卩字部】", "notes": "\n\n〔古文〕皍【唐韻】子力切【集韻】【韻會】【正韻】節力切，𠀤音稷。【說文】卽食也。一曰就也。【徐曰】卽猶就也。就食也。【前漢·高帝紀】使陸賈卽授璽綬。【註】師古曰：卽，就也。\n\n又【玉篇】今也。\n\n又【爾雅·釋詁】卽，尼也。【註】尼，近也。【疏】卽今相近也。\n\n又【前漢·西南𡗝傳】卽以爲不毛之地，無用之民。【註】卽，猶若也。又卽卽，充實也。【前漢·禮樂志·安世房中歌】磑磑卽卽，師象山則。【註】積實之盛，類于山也。又通作則。【前漢·王莽傳】應聲滌地，則時成創。【註】則時，猶卽時也。又燭炬之燼曰卽。【管子·弟子職】右手執燭，左手正櫛。《檀弓》註櫛作卽。又姓。【廣韻】風俗通有單父令卽費。又漢複姓，有卽墨成。\n\n又【集韻】隷作卽。【玉篇】今作卽。𤆽从火从収。\n\n考證：〔【管子·弟子職】左手執燭，右手執卽。【註】卽，作焱。〕　謹照原文左手執燭改右手執燭。右手執卽改左手正櫛。卽作焱非管子註文，惟禮記檀弓註引作卽。謹改爲檀弓註櫛作卽。"}