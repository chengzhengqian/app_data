{"拼音": "rú", "部首": "艸", "笔画数": "9", "Unicode": "8339", "page": "1029", "volume": "【申集上】【艸字部】", "notes": "\r\n\r\n【唐韻】人諸切，音如。【集韻】【韻會】𠀤忍與切，音汝。【正韻】而遇切，音孺。【易·泰卦】拔茅連茹。【王註】根相牽引貌。【程傳】根之相連者。　又受也。【詩·大雅】柔亦不茹。　又食也。【禮·禮運】茹毛飮血。【孟子】飯糗茹草。【莊子·人閒世】不飮酒不茹葷者數月矣。　又食菜曰茹。【前漢·董仲舒傳】公儀子相魯，食于舍而茹葵。【主莽傳】不茹園葵。　又啜也。【爾雅·釋詁】啜，茹也。　又貪也，恣也。【揚子·方言】吳、越之閒凡貪飮食者謂之茹。【郭註】今俗呼能粗食者爲茹。　\n\r\n又【說文】茹，飯牛也。【廣韻】飯馬也。　又度也。【詩·邶風】不可以茹。【小雅】玁狁匪茹。【周頌】來咨來茹。　又柔也。【屈原·離騷】攬茹蕙以掩涕兮。【註】茹，柔堧也。　又臭敗也。【呂氏春秋】以茹魚驅蠅，蠅愈至而不能禁。　\n\r\n又【左思·魏都賦】神蘂形茹。【註】物自死曰茹。　又菜茹。【前漢·食貨志】菜茹有畦。【晉書·地理志】環廬種桑、柘、菜茹。　又草名。【詩·鄭風】茹藘在阪。【傳】茅蒐也。【爾雅·釋草】茹，藘。【註】今蒨草也。　又水名。【水經注】澧水，又東茹水注之。　又地名。【前漢·地理志】上谷郡茹縣。　又陂名。【魏志·劉馥傳】馥爲揚州刺史，治芍陂及茹陂，以漑稻田。　又姓。【晉書·五行志】茹千秋爲驃騎咨議。【通志·氏族略·茹氏註】蠕蠕入中國爲茹氏。◎按茹字有平、上、去三聲，皆于字義無係，如《易》之連茹，王肅音如。《易韻》讀孺，《詩》之匪茹、來茹，箋音汝，徐音如。《前漢·董仲舒傳》茹字音汝，《王莽傳》茹字又音如。唯茹藘茹字，《詩》箋及《爾雅》疏皆音如。茹毛、茹草、茹葷，茹字皆音人庶切，餘音或平或仄，不可泥也。《正字通》以連茹、不茹、茹毛義列于如音，以來茹、形茹等茹列于孺音，非是。\n\r\n考證：〔【揚子·方言】【郭註】凡俗呼能粗食者爲茹。〕　謹照原文凡改今。"}