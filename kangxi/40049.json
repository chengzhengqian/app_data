{"拼音": "duàn", "部首": "金", "笔画数": "14", "Unicode": "953B", "page": "1314", "volume": "【戌集上】【金字部】", "notes": "\r\n\r\n【唐韻】丁貫切【集韻】【韻會】【正韻】都玩切，𠀤音碫。【說文】小冶。从金段聲。【徐曰】椎之而已，不消，故曰小冶。【倉頡篇】椎也。【廣韻】打鐵。【增韻】冶金曰鍛。【書·費誓】鍛乃戈矛。【傳】鍛鍊戈矛也。【晉書·嵆康傳】康好鍛，每於柳樹下鍛，鍾會造之，康鍛如故。　\n\r\n又【前漢·路溫舒傳】上奏畏卻，則鍛鍊而周內之。【註】精熟周悉，致之法中也。【後漢·韋彪傳】鍛鍊之吏，持心近薄。【註】鍛鍊，猶言成熟也。言深文之吏，入人之罪，猶工冶陶鑄鍛鍊，使之成熟也。　\n\r\n又【儀禮·喪服】鍛而勿灰。【疏】冠用六升布，加以水濯，勿用灰而已。\n\r\n又【士喪禮·功布註】功布，鍛濯灰治之布也。　\n\r\n又【馬融·長笛賦】靁叩鍛之岌峇兮。【註】叩鍛，岌峇，爲聲。倉頡篇曰：鍛，椎也。　又與腶通。【左傳·哀十一年·腶脯釋文】腶，丁亂反。亦作鍛。【穀梁傳·莊二十四年】婦人之贄，棗栗鍛脩。【註】鍛，丁亂反。脯也。鍛而加薑桂曰脩。　\n\r\n又【詩·大雅】取厲取鍛。【傳】鍛，石也。【箋】鍛厲斧斤之石。【釋文】鍛本又作碫，丁亂反。《說文》云碫，厲石。　又矢名。【前漢·衡山王傳】作輣車鍛矢。\n\r\n考證：〔【後漢·韋彪傳】鍛鍊之吏，持心近薄。【註】言文深之吏，入人之罪，猶工冶陶鑄鍛鍊，使之成熟也。〕　謹照原文文深改深文。"}