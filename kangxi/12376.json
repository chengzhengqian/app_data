{"拼音": "mā,mó", "部首": "手", "笔画数": "15", "Unicode": "6469", "page": "450", "volume": "【卯集中】【手字部】", "notes": "\n\n〔古文〕𢳀【唐韻】莫婆切【集韻】【韻會】【正韻】眉波切，𠀤音磨。【說文】研也。【廣韻】迫也。【增韻】揩也。【易·繫辭】剛柔相摩。【註】相切摩也。【禮·學記】相觀而善之謂摩。【註】相切磋也。\n\n又【樂記】陰陽相摩。【註】猶迫也。【戰國策】於是乃摩燕烏集闕，見說趙王於華屋之下。【註】摩言切近過之。　又揣摩也。【鬼谷子】摩之符也內，內符者，揣之主也。抱薪趨火，燥者先然。平地注水，濕者先濡。　\n\n又【揚子·方言】滅也。𨻰之東鄙曰摩。【史記·平準書】姦或盜摩錢裏取鎔。　又消摩。【曹毗杜蘭香傳】消摩自可愈疾，香以藥爲消摩。　\n\n又【唐韻】【集韻】𠀤莫臥切，磨去聲。按摩也。【孟子·爲長者折枝註】折枝案摩，折手節解罷枝也。　\n\n又【集韻】忙皮切，音糜。漢有施摩神，荆巫所祠。或作攠。又古與靡磨𠀤通。\n\n考證：〔又揣摩也。【管子·輕重篇】摩之符也內，內符者，揣之主也。【鬼谷子摩篇】抱薪趨火，燥者先然。〕　謹按摩之符也內三句出鬼谷子不出管子。謹將管子以下三十字改爲鬼谷子摩之符也內，內符者，揣之主也。抱薪趨火，燥者先然。平地注水，濕者先濡。"}