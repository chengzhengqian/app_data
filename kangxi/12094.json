{"拼音": "yuán", "部首": "手", "笔画数": "12", "Unicode": "63F4", "page": "445", "volume": "【卯集中】【手字部】", "notes": "\n\n【唐韻】雨元切【集韻】【韻會】于元切，𠀤音袁。【說文】引也。【詩·大雅】無然畔援。【疏】畔是違道，援是引取。【又】以爾鉤援。【傳】鉤，鉤梯也。所以鉤引上城者。【疏】援卽引也。【禮·儒行】舉賢援能。　\n\n又【廣雅】牽也。【增韻】拔也。【禮·中庸】在下位不援上。【註】援謂牽持之也。【孟子】子欲手援天下乎。　又刃之直而上達曰援。【周禮·冬官考工記】戈廣二寸，援四之。【註】援長八寸，直刃也。　\n\n又【唐韻】【集韻】【韻會】𠀤干眷切，音院。救助也，接也。【魯語】爲四鄰之援，結諸侯之信。【註】所攀援以爲助也。　\n\n又【集韻】于願切，遠去聲。引持也。【晉語】侏儒不可使援。【註】侏儒短者，不可使抗援。　\n\n又【集韻】【韻會】【正韻】𠀤胡玩切，音換。與愌同。怑愌，不順也。一曰拔扈。【詩·大雅·畔援箋】猶拔扈也。○按與傳疏義別。"}