{"拼音": "miǎn", "部首": "冂", "笔画数": "11", "Unicode": "5195", "page": "129", "volume": "【子集下】【冂字部】", "notes": "\n\n【唐韻】亡辨切【集韻】【韻會】【正韻】美辨切，𠀤音免。【說文】大夫以上冠也。邃延垂瑬纊紞。从冃，免聲。古黃帝初作冕。【徐曰】冕，上加之也。長六寸，前狹圓，上廣方，朱綠塗之，前後邃延。斿，其前垂珠也，俯仰逶迤，如水之流。纊紞，黃色也，以黃綿綴冕兩旁，下繫玉瑱，又謂之珥，細長而銳若筆頭，以屬耳中，無作聰明，虛己以待人之意。冕之言俛也，後仰前俯，主於恭也。【禮·玉藻】諸侯裨冕以朝。【禮器】天子之冕朱綠藻，十有二旒，諸侯九，上大夫七，下大夫五，此以文爲貴也。\n\n又【韻會】或作絻。【荀子·禮論篇】郊之麻絻。【集韻】亦作㡈。\n\n又【正韻】禮記，士玄端，諸侯玄端以祭，天子玄端而朝日於東門之外。端皆作冕。\n\n又【集韻】武遠切，音晚。冠有延，前俯也。"}