{"拼音": "chà,zhā,zhà", "部首": "口", "笔画数": "9", "Unicode": "54A4", "page": "186", "volume": "【丑集上】【口字部】", "notes": "\n\n【廣韻】【集韻】【韻會】𠀤陟嫁切，音奼。【玉篇】與吒同。噴也，叱怒也。【史記·淮隂侯傳】項王喑惡叱咤。【前漢·王吉傳】口倦乎叱咤。　\n\n又【禮·曲禮】毋咤食。【疏】謂於口舌中作聲，似嫌主人之食。　又悲也。【蔡琰·悲憤詩】怛咤靡肝肺。　又與詫通。【孟子·顧鴻鴈麋鹿註】其心以爲娛樂誇咤。【後漢·王符傳】轉相誇咤。　\n\n又【集韻】或作喥，詳後喥字註。　\n\n又【集韻】【韻會】【正韻】𠀤都故切，音妒。【書·顧命】三祭三咤。【傳】三祭酒三奠爵。【釋文】咤音妒。【集韻】本作㓃。或作宅詫。　\n\n又【廣韻】【集韻】𠀤陟加切，音奓。【玉篇】與吒同。【集韻】或作喥。　\n\n又【廣韻】達利咤，出《釋典》。　\n\n又【集韻】闥各切，音託。奠爵也。書三咤。徐邈讀。或省作宅。○按書《釋文》咤，陟嫁反，又音妒，又音託，又豬夜反，凡重音四。一作宅，一作詫，凡重文三。"}