{"拼音": "chī,zhī", "部首": "鳥", "笔画数": "16", "Unicode": "9D1F", "page": "1486", "volume": "【亥集中】【鳥字部】", "notes": "\r\n\r\n【廣韻】處脂切【集韻】【韻會】稱脂切，𠀤音摛。【說文】䳠也。【玉篇】鳧屬。鴟鴞，惡鳥，捉鳥子而食者。又角鴟，一名鵂鶹，一名鵋䳢，一名鵅。【爾雅·釋鳥】鴟鴞，鸋鴂。又茅鴟。【釋鳥】狂，茅鴟。【郭註】今鵵鴟也。似鷹而白。【疏】茅鴟，一名狂。廣雅云：茅鴟，鳩也。又怪鴟。【釋鳥註】卽鴟鵂也。【廣雅】今江東呼此屬爲怪鳥。【埤雅】怪鴟，一名隻狐，晝無所見，夜卽飛噉蚊蟲。莊子所謂夜撮蚤察毫末，晝出瞑目而不見丘山是也。又梟鴟。【爾雅·釋鳥郭註】土梟。\n\r\n又【山海經】南海蒼梧山有鴟久。【註】卽鴟舊。【又】三危山有鳥，狀如𪇱，名曰鴟。○按此鳥，疑別是一種。又鴟夷，革囊也。【史記·伍子胥傳】盛以鴟夷革。【註】取馬革爲榼形也。\n\r\n又【揚雄·酒箴】自用如此，不如鴟夷。【顏云】盛酒者也。又蹲鴟，芋也。【史記·貨殖傳】汶山下有蹲鴟。【華陽國志】汶山大芋如蹲鴟。又《茅鴟》，逸詩篇名。【左傳·襄二十八年】慶封來奔，穆子使工爲之誦《茅鴟》。【杜註】刺不敬也。\n\r\n又【書·呂𠛬】鴟義姦宄。註鴟義，以鴟張跋扈爲義也。庚桑子曰：人實鴟義而有其國。\n\r\n又【史記·貨殖傳】范蠡適齊爲鴟夷子皮。【正字通】字彙以鴟夷爲複姓，誤。\n\r\n考證：〔【書·呂𠛬】罔不𡨥賊鴟義。【註】以鴟張跋扈爲義也。〕　謹照原文以鴟義姦宄連讀，謹据改爲：鴟義姦宄。註鴟義，以鴟張跋扈爲義也。"}