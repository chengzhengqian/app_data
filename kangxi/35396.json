{"拼音": "chóu", "部首": "言", "笔画数": "18", "Unicode": "96E0", "page": "1186", "volume": "【酉集上】【言字部】", "notes": "\r\n\r\n〔古文〕𢢧𠵁𢛇【唐韻】市流切【集韻】【韻會】時流切【正韻】除留切，𠀤音酬。【說文】猶𧭭也。【玉篇】對也。【正字通】言相讎對也。【詩·大雅】無言不讎。【毛傳】用也。【正義】相對謂之讎。讎者，相與用言語，故以讎爲用。【朱傳】答也。　\n\r\n又【爾雅·釋詁】匹也。【郭註】讎，猶儔也。【廣雅】云輩也。【郉疏】儔侶輩類之匹也。【書·召誥】予小臣，敢以王之讎民，百君子。【孔傳】匹也，言民在下，自上匹之。　又等也。【前漢·霍光傳】皆讎有功。【師古註】言其功相等類也。　又當也。【前漢·灌夫傳】上使御史薄責嬰所言，灌夫頗不讎。【晉灼註】讎，當也。　\n\r\n又【正韻】售也，償也。【史記·高祖紀】高祖每酤留飮酒，讐數倍。【如淳註】讎，亦售也。【魏志·衞臻傳】子許買物，隨價讎直。　\n\r\n又【字彙補】應驗也。【史記·封禪書】其方盡多不讎。【索隱註】相應爲讎。謂其言語不相應，無驗也。　\n\r\n又【韻會】仇也。於文言雔爲讎。雔，鳥之雙也。人之讎怨，不顧禮義，則如禽鳥之爲，兩怒而有言在其閒，必溢惡之言，若禽鳥之聲也。【書·微子】相爲敵讎。【傳】言不和同。【詩·邶風】反以我爲讎。【疏】讎者，至怨之稱。【左傳·襄三年】稱解狐其讎也。【疏】讎者，相負挾怨之名。　\n\r\n又【字彙】報也。【周禮·地官·調人鄭註】難相與爲仇讎。【疏】按左氏桓公傳云：怨耦曰仇，則仇是怨也。讎謂報也。　\n\r\n又【韻會】挍也。謂兩本相覆挍如仇讎也。【左思·魏都賦】讎挍篆籀。【註】一人持本，一人讀書，若怨家相對。　\n\r\n又【揚子·方言】予賴讎也。秦晉曰讎。　又姓。【前漢·儒林傳】沛人讎遷。　又通作酬。【戰國策】屬之讎柞。【註】與酬酢同。　又或作稠。【書·微子】用乂讎斂。【傳】馬本作稠，云數也，斂謂賦斂也。　\n\r\n又【韻會】【正韻】𠀤承呪切，酬去聲。亦償也。【詩·大雅】無言不讎。有平、去二音。　\n\r\n又【字彙補】亦書作讐。"}