{"拼音": "zhōu", "部首": "口", "笔画数": "8", "Unicode": "5468", "page": "181", "volume": "【丑集上】【口字部】", "notes": "\n\n〔古文〕𠱬𠄗【唐韻】職流切【集韻】【韻會】之由切，𠀤音州。【廣韻】徧也。【易·繫辭】知周乎萬物。　又至也。【書·泰誓】雖有周親，不如仁人。【傳】周，至也。　又忠信也。【書·太甲】自周有終。【傳】用忠信有終也。【詩·小雅】行歸于周。【論語】君子周而不比。【註】忠信爲周，阿黨爲比。　又終也。【左傳·昭二十年】以周事子。【註】周，猶終竟也。　\n\n又【說文】密也。【管子·樞言篇】先王貴當貴周，周者不出于口，不見于色，一龍一蛇，一日五化，之謂周。【註】深密不測，故周也。　又曲也。【詩·唐風】生于道周。【傳】周，曲也。　\n\n又【詩·周南疏】周，代名，其地在岐山之陽，漢屬扶風美陽縣。　\n\n又【廣韻】備也。【前漢·路溫舒傳】鍛錬而周內之。【註】晉灼曰：精熟周悉，致之法中也。　\n\n又【廣韻】周帀也。【前漢·劉向傳】周回五里有餘。【韻會】俗作週，非。　又鳥名。【爾雅·釋鳥】巂周。【疏】今謂之子規。\n\n又【韓非子·說林篇】鳥有周周者，重首而屈尾，將欲飮于河則必顚，乃銜其羽而飮之。一作翢。　又不周，山名，在崑崙。【屈原·離騷】路不周以左轉兮。　又風名。【白虎通】西北曰不周風。不周者，不交也，言隂氣未合化也。　又陽周，平周，定周，皆縣名。【前漢·地理志】上郡陽周縣，西河郡平周縣，鬰林郡定周縣。　又姓。【廣韻】本自周平王子，別封汝川，人謂之周家，因氏焉。又魏獻帝次兄普氏，後攺爲周氏。又複姓，魏初徴士燉煌周生烈。　又與賙通。【論語】君子周急不繼富。【孟子】君之於氓也，固周之。　又叶市朱切，音殊。【季歷哀慕歌】梧桐萋萋，生于道周。宮榭徘徊，臺閣旣除。"}