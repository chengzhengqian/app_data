{"拼音": "shāng", "部首": "人", "笔画数": "6", "Unicode": "4F24", "page": "115", "volume": "【子集中】【人字部】", "notes": "\n\n【唐韻】式羊切【集韻】【韻會】【正韻】尸羊切，𠀤音商。痛也。【爾雅·釋詁】傷思也。【詩·周南】維以不永傷。【小雅】我心憂傷。　又創也，損也。【書·說命】若跣弗視地，厥足用傷。　又毀傷也。【禮·緇衣】心以體全，亦以體傷。　又戕害也。【左傳·僖二十二年】君子不重傷。　又姓。【左傳】傷省，宋人。　\n\n又【諡法】未家短折曰傷。　又叶式亮切，同慯。【張衡·四愁詩】路遠莫致倚愁悵，何爲懷憂心煩傷。\n\n考證：〔【爾雅·釋訓】憂思也。〕　謹照原文釋訓改釋詁，憂思也改傷思也。〔【書·說命】若跣勿視地。〕　謹照原文勿視改弗視。"}