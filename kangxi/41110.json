{"拼音": "shā,shài", "部首": "門", "笔画数": "16", "Unicode": "95B7", "page": "1336", "volume": "【戌集上】【門字部】", "notes": "\r\n\r\n【正字通】與殺同。有上去入三聲。考工記𢎜人：相角，秋閷者厚，春閷者薄。註：閷，同殺，入聲。又弓人：爲柎而發，必動於閷。註：柎弓側骨也，閷接中也。柎與接中相爲體用，柎旣發，則接中亦動也。陸氏：閷，色界反。又匠人：凡爲防，廣與崇，方其閷三分去一，大防外閷。註：閷者，減削之意。防基三分，上二分則堅固。大防，則基三分之外，上二分之內。閷而又閷，防愈固也。生殺之殺，入聲。隆殺、等殺之殺，去聲。殺不必从周禮作閷，沿俗書作煞。正韻六泰殺註，亦作煞。四轄殺註，𠛬不以罪曰殺。汎云亦作閷煞，𠀤非。周禮攺殺爲閷，亦泥。別詳殳部殺字註。"}