{"拼音": "yù", "部首": "心", "笔画数": "13", "Unicode": "6108", "page": "394", "volume": "【卯集上】【心字部】", "notes": "\n\n【廣韻】以主切【集韻】【韻會】勇主切，𠀤音庾。【玉篇】勝也。【廣韻】賢也。【增韻】過也。【孟子】丹之治水也，愈於禹。　又進也，益也。【詩·小雅】憂心愈愈。【蘇氏曰】愈愈，益甚之意。　又差也。【左傳·昭二十年】相從爲愈。【註】愈，差也。【正義】病差謂之愈。　\n\n又【正韻】偶許切。義同。　\n\n又【集韻】容朱切【韻會】羊朱切【正韻】雲俱切，𠀤音于。【老子·道德經】動而愈出。【音義】羊主反，又羊朱反。　又通作兪。【吳語】越閒兪章。【荀子·仲尼篇】兪務而俞遠。𠀤讀作愈。【前漢·禮志】兪甚亡益。　亦通作瘉。【晉語】東方之士孰爲瘉。【註】賢也。\n\n又【前漢·藝文志】不猶瘉於野乎。　又與愉通。【荀子·正論篇】天子者，勢至重而形至怢，心至愈而志無所詘。【註】愈，讀爲愉。◎按廣韻，集韻，韻會，上聲俱切喩母，而正韻獨切疑母，蓋北音以疑爲喩，故又以喩爲疑也。然於平聲又切喩母，則其不安於疑母可知矣。"}