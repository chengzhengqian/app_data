{"拼音": "lè,luò,yào,yuè", "部首": "木", "笔画数": "5", "Unicode": "4E50", "page": "548", "volume": "【辰集中】【木字部】", "notes": "\n\n【唐韻】五角切【集韻】【韻會】【正韻】逆角切，𠀤音岳。【說文】五聲八音之總名。【書·舜典】夔，命女典樂，敎胄子。詩言志，歌永言，聲依永，律和聲。【易·豫卦】先王作樂崇德，殷薦之上帝，以配祖考。【禮·樂記】大樂與天地同和。又鐘鼓、羽籥、干戚，樂之器也。屈伸、俯仰、綴兆、舒疾，樂之文也。【孝經】移風易俗，莫善于樂。　又姓。【左傳】晉大夫樂王鮒，【戰國策】燕樂毅。複姓。【孟子】樂正裘。　\n\n又【唐韻】盧各切【集韻】【韻會】【正韻】歷各切，𠀤音洛。喜樂也。【通論】喜者主於心，樂者無所不被。【易·繫辭】樂天知命。【孟子】與民同樂。　\n\n又【集韻】力照切【正韻】力召切，𠀤音療。【詩·陳風】可以樂飢。毛音洛，鄭音療。　\n\n又【集韻】【韻會】【正韻】𠀤魚敎切。【論語】仁者樂山。又益者三樂。　\n\n又【韻補】盧谷切，音祿。【太公·下略】四民用虛，國乃無儲。四民用足，國乃安樂。【班固·東都賦】食舉雍徹，太師奏樂，陳金石，布絲竹。　\n\n又【唐韻】魯刀切，音勞。【廣韻】伯樂相馬。一作博勞。\n\n考證：〔【孝經】移風移俗，莫善于樂。〕　謹照原文移俗改易俗。"}