{"拼音": "fěi", "部首": "木", "笔画数": "12", "Unicode": "68D0", "page": "532", "volume": "【辰集中】【木字部】", "notes": "\n\n【唐韻】【韻會】府尾切【集韻】𡚱尾切【正韻】敷尾切，𠀤音菲。【說文】輔也。【徐曰】輔卽弓檠也，故从木。【書·大誥】天棐忱辭。【洛誥】聽朕敎汝于棐民彝。　又與榧同。木名。可爲几。【晉書·王羲之傳】見門生棐几滑淨作書。　又與篚同。【前漢·食貨志】歲入貢棐。【應劭云】方曰箱，橢曰棐。　又地名。【左傳·文十三年】鄭伯會公于棐。\n\n考證：〔【洛誥】朕敎汝以棐民彝。〕　謹照原文改聽朕敎汝于棐民彝。"}