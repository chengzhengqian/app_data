{"拼音": "gū", "部首": "女", "笔画数": "8", "Unicode": "59D1", "page": "258", "volume": "【丑集下】【女字部】", "notes": "\n\n【廣韻】古胡切【集韻】【韻會】【正韻】攻乎切，𠀤音孤。【爾雅·釋親】婦稱夫之母曰姑，父之𡛷妹亦曰姑。王父之𡛷妹曰王姑。【詩·邶風】問我諸姑。　又婦謂夫之女妹曰小姑。【新婦詩】未諳姑食性，先遣小姑嘗。　\n\n又【禮·檀弓】細人之愛人以姑息。【註】姑，且也。息，休也。○按尸子曰：紂棄黎老之言，用姑息之語。註：姑，婦女也。息，小兒也。　又且也。【書·酒誥】姑惟敎之。　又星名。【歲時記】黃姑牽牛星，一曰河鼓也。　又國名。【左傳·昭九年】及武王克商，蒲姑，商奄，吾東土也。杜預註曰樂安博昌縣北有蒲姑城。\n\n又【尚書序】周公告召公，作將蒲姑。又有亳姑，𠀤亡。　又山名。麻姑，在建昌南城縣西南。道書，三十六洞天之一，顏眞卿有麻姑壇記。李覯有麻姑山賦。又從姑山，在縣東南，以山次于麻姑因名。　又姓。姑浮，越大夫。　又作姑，邪道所出也。【後漢·王莽】傳】三萬餘人南出棗街作姑。　又三姑，三尸也。【酉陽雜俎】人有三尸，上尸淸姑，中尸白姑，下尸血姑。　又祀姑，幡名。【吳語】吳王與晉爭長，乃戒夜中官師擁鐸建祀姑。　又金僕姑，矢名。【左傳·莊十一年】公以金僕姑射南宮長萬。　又䑕姑，牡丹名。見【本草綱目】。\n\n考證：〔【左傳·昭二十二年】晏子曰，古人居此地者，有蒲姑氏。【杜預曰】樂安博昌縣北有蒲姑城。〕　謹按傳文無此語，杜預所註在昭九年不在二十二。今謹改爲左傳昭九年及武王克商，蒲姑，商奄，吾東土也。杜預註曰樂安博昌縣北有蒲姑城。"}