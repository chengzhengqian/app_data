{"拼音": "xuán,xuàn", "部首": "方", "笔画数": "11", "Unicode": "65CB", "page": "483", "volume": "【卯集下】【方字部】", "notes": "\n\n【唐韻】似宣切【集韻】【韻會】旬宣切【正韻】旬緣切，𠀤音璿。【說文】周旋旌旗之指麾也。从㫃从疋。疋，足也。【註】徐鍇曰：人足隨旌旗以周旋也。【左傳·僖二十三年】以與君周旋。【註】相追逐也。　\n\n又【易·履卦】其旋元吉。【疏】旋，反也。　\n\n又【周禮·冬官考工記鳧氏】鐘縣謂之旋。【註】旋屬鍾柄所以縣之也。【釋文】旋如字。李音信犬反。　\n\n又【左傳·定三年】夷射姑旋焉。【註】旋，小便也。　\n\n又【莊子·達生篇】工倕旋而蓋規矩，指與物化，而不以心稽。【註】旋，圓也。蓋，過也。　又與璇同。【前漢·律歷志】佐助旋璣。　\n\n又【廣韻】辭戀切【集韻】【韻會】【正韻】隨戀切，𠀤音㳬。遶也。　又通作還。【禮·玉藻】周還中規，折還中矩。【釋文】還，本亦作旋。　\n\n又【韻補】叶松倫切【李尤德陽殿賦】上䗶蟠其無際兮，狀行回以周旋。開三階而參會兮，錯金銀於兩楹。"}