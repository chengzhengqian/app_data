{"拼音": "rú", "部首": "女", "笔画数": "6", "Unicode": "5982", "page": "255", "volume": "【丑集下】【女字部】", "notes": "\n\n【唐韻】人諸切【集韻】【韻會】【正韻】人余切，𠀤音鴽。【說文】从隨也。一曰若也，同也。【書·舜典】如五器，如岱禮，如初，又然也。【易·離卦】突如其來如。【前漢·揚雄傳】雄家產不過十金，晏如也。　又往也，至也。公如棠，如齊。見【左傳】。【劉伶·酒德頌】幕天席地，縱意所如。　又月名。【爾雅·釋歲】二月爲如。　又語助辭。【論語】恂恂如也。【孟子】驩虞如也，皥皥如也。　又凉如。縣名。【前漢·郊祀志】上遂北巡朔方，還釋兵凉如。　又肥如，古國名，在遼西郡。【應劭曰】肥子奔燕，燕封于此。　又姓。如羅氏，攺爲如氏，見【統譜】。　又本覺爲如，今覺爲來，見【道院集】。　又眞如，有變易性相，如如常住不遷，𠀤見【禪燈錄】。　又𤣎如，獸名。瞿如，鳥名。𠀤見【山海經】。　又通作而。【前漢·五行志】引左傳，星隕如雨。【註】如，而也，星隕而且雨。　\n\n又【廣韻】人恕切【集韻】【韻會】如倨切，𠀤音茹。【東方朔·七諫】忽容容其安之兮，超荒忽其焉如。苦衆人之難信兮，願離情而遠舉。【註】舉去聲。　\n\n又【集韻】【類篇】𠀤乃箇切，音那。亦若也。"}