{"拼音": "kè", "部首": "言", "笔画数": "15", "Unicode": "8AB2", "page": "1165", "volume": "【酉集上】【言字部】", "notes": "\r\n\r\n【唐韻】【集韻】【韻會】【正韻】𠀤苦臥切，科去聲。【說文】試也。【廣雅】第也。【玉篇】議也。【增韻】計也，程也。【史記·匈奴傳】課校人畜計。【前漢·京房傳】房奏考功，課吏法。【晉書·元帝紀】勸課農桑。【宋書·沈約自序】少寬其工課。【汲冢周書】程課物徵。【管子·七法篇】成器不課不用，不試不藏。　\n\r\n又【廣韻】稅也。【舊唐書·職官志】凡賦人之制有四：一曰租，二曰調，三曰役，四曰課。　又縣名、水名。【隋書·地理志】課陽縣，屬南陽郡，因課水而名。　\n\r\n又【玉篇】苦訛切【廣韻】【集韻】苦禾切，𠀤音科。課差也。　\n\r\n又【類篇】率也。"}