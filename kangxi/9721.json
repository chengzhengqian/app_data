{"拼音": "zhēng", "部首": "彳", "笔画数": "8", "Unicode": "5F81", "page": "365", "volume": "【寅集下】【彳字部】", "notes": "\n\n〔古文〕徰【廣韻】【集韻】【韻會】諸盈切【正韻】諸成切，𠀤証平聲。【爾雅·釋言】行也。【易·泰卦】拔茅茹，以其彙征吉。【詩·小雅】之子于征。　\n\n又【韻會】征，伐也。【易·離卦】王用出征。【書·大禹謨】惟時有苗弗率，汝徂征。【孟子】征者，上伐下也。　\n\n又【正韻】征，取也。【禮·王制】關譏而不征。　又姓。【前漢·司馬相如傳】厮征伯僑，而役羨門兮。【註】仙人，姓征，名伯僑。　\n\n又【韻會】通政。【周禮·地官·小司徒】施其職，而平其政。【註】音征，稅也。當作征。　又通正。【周禮·夏官】惟加田無國正。【註】音征，稅也。獨加賞之田無稅。"}