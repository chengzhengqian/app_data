{"拼音": "tōng,tòng", "部首": "辵", "笔画数": "10", "Unicode": "901A", "page": "1258", "volume": "【酉集下】【辵字部】", "notes": "\r\n\r\n〔古文〕𢓶【唐韻】【正韻】他紅切【集韻】【韻會】他東切，𠀤統平聲。【說文】達也。【正韻】徹也。【易·繫辭】始作八卦，以通神明之德。【禮·學記】知類通達。　又亨也，順也。【禮·儒行】上通而不困。【註】謂仕則上達乎君，不困于道德之不足也。【易·節卦】不出戸庭，知通塞也。　又暢也。【爾雅】四時和爲通正。【註】通，平暢也。　又總也。【禮·王制】以三十年之通制國用。【註】通計三十年所入之數，使有十年之餘也。　又開也。【前漢·何武傳】通三公官。【註】謂更開置之也。　又𨻰也。【前漢·夏侯勝傳】先生通正言。【註】謂𨻰道之也。　又凡人往來交好曰通。【前漢·季布傳】非長者勿與通。\n\r\n又【陸賈傳】剖符通使。　又書名。【白虎通】班固著。【風俗通】應劭著。　又書首末全曰通。【後漢·崔實傳】宜寫一通。又凡物色純者謂之通。【周禮·春官·司常】通帛爲旃。【註】通帛，無他物之飾也。　又通鼓。【周禮·地官·鼓人】以金鐸通鼓。【疏】司馬振鐸，將軍以下卽擊鼓，故云通鼓。　又井地名。【前漢·𠛬法志】方里爲井，井十爲通。　\n\r\n又【廣韻】州名。　\n\r\n又【韻會】馬矢曰通。【後漢·戴就傳】以馬通薰之。　\n\r\n又【左傳·杜預註】旁淫曰通。　又叶他郞切，音湯。【東方朔·七諫】身寢疾而日愁兮，情沈抑而不揚。衆人莫可與論道兮，悲精神之不通。\n\r\n考證：〔【爾雅·釋歲】四時通政。〕　謹按原文作四時和爲通正和爲二字不可删，今改爾雅四時和爲通正。又爾雅無釋歲今省。〔【白虎通】班彪著。〕　謹照原書班彪改班固。〔又書首末全曰通。【後漢·崔實傳】政論一通。〕　謹照原書政論一通改宜寫一通。〔【前漢·地理志】方里爲井，井十爲通。〕　謹按語出𠛬法志不出地理志，今改𠛬法志。〔又馬矢曰通。【後漢·戴就傳】傅以馬通。〕　謹照原傳改以馬通薰之。"}