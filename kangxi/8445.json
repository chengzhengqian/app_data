{"拼音": "hàng,xiàng", "部首": "己", "笔画数": "9", "Unicode": "5DF7", "page": "327", "volume": "【寅集中】【己字部】", "notes": "\n\n【唐韻】胡絳切【集韻】【正韻】戸降切，𠀤學去聲。【說文】里中道。从邑，从共，皆在邑中所共也。【廣韻】街巷也。【增韻】直曰街，曲曰巷。【詩·鄭風】巷無居人。【註】里塗也。　\n\n又【增韻】宮中長廡相通，曰永巷。【列女傳】周宣姜后脫簪珥，待罪永巷。【三輔黃圖】永巷，宮中之長巷，幽閉宮女之有罪者。武帝時改爲掖庭，置獄焉。　\n\n又【增韻】永巷，天子公侯通稱。【唐書·郭子儀傳】宅居親仁里四分之一，中通永巷。家人三千，相出入，不知其居。　又巷伯，奄官。【詩·小雅·巷伯箋】巷伯，奄官。掌王后之命，於宮中爲近，故謂之巷伯。　又與衖通。【玉篇】衖亦作巷。【韻會】三蒼云：街，交道也。衖，宮中別道也。【屈原·離騷】五子用失乎家衖。　\n\n又【韻會】一作閧。【揚子·學行篇】一閧之市。　又叶胡貢切，紅去聲。【詩·鄭風】俟我乎巷兮，侮予不送兮。"}