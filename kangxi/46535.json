{"拼音": "bǎo", "部首": "鳥", "笔画数": "15", "Unicode": "9D07", "page": "1484", "volume": "【亥集中】【鳥字部】", "notes": "\r\n\r\n【廣韻】博抱切【集韻】補抱切【正韻】博皓切，𠀤音寶。【說文】鳥也。【郭璞曰】鴇，似鴈無後趾，毛有豹文。一名獨豹。【詩·唐風】肅肅鴇羽。【毛傳】鴇性不樹止。正義曰：鴇鳥連蹄，樹止則爲苦，故以喩君子從征役爲危苦也。【埤雅】鴇性羣居如鴈，自然有行列，故从𠤏。𠤏相次也。【正字通】陸佃曰：亦名鴻豹。易林曰：文山鴻豹。又段成式曰：鴇遇鷙鳥，能激糞射之，糞著毛悉脫。【廣韻】亦作䳈𪁣䳰。又馬名。與駂同。烏驄也。【詩·鄭風】叔于田，乗乗鴇。【傳】驪馬雜毛曰鴇。古字通用。"}