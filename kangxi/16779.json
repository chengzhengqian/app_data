{"拼音": "yǎn", "部首": "水", "笔画数": "7", "Unicode": "6C87", "page": "610", "volume": "【巳集上】【水字部】", "notes": "\n\n〔古文〕沿【唐韻】【集韻】【韻會】𠀤以轉切，音兗。水名。【說文】水出河東東垣王屋山。【書·禹貢】道沇水東流爲濟。【山海經】聮水西北流，注于秦澤。【註】聮衍聲相近，卽沇水也。【水經注】濟水逕原城南，東合北水，亂流東南注，分爲二水。一水東南流，俗謂之衍水，卽沇水也。　又沇沇，流行貌。【前漢·郊祀歌】沇沇四塞。　又與兗通。【甘氏星經】兗州作沇州。【前漢·天文志】角亢氐，沇州。　\n\n又【集韻】庾準切，音尹。義同。　又兪水切，唯上聲。沇溶，水流㵎谷中也。【司馬相如·上林賦】沇溶淫鬻。　【集韻】或从兗作渷。"}