{"拼音": "qiān", "部首": "辵", "笔画数": "15", "Unicode": "9077", "page": "1265", "volume": "【酉集下】【辵字部】", "notes": "\r\n\r\n〔古文〕𨔰𨙞拪𢰕𢫥【唐韻】七然切【集韻】親然切，𠀤音韆。【說文】登也。【廣韻】去下之高也。【詩·小雅】遷于喬木。　又遷徙也。【易·益卦】君子以見善則遷，有過則攺。【書·益稷】懋遷有無化居。【註】懋，勉其民，徙有於無，交易變化，其所居積之貨也。　又移物曰遷。【禮·曲禮】先生書策琴瑟在前，坐而遷之。【註】諸物當前，跪而遷移之。　又變易也。【左傳·昭五年】吾子爲國政，未攺禮，而又遷之。　又徙國曰遷。【周禮·秋官·小司𡨥】二曰詢國遷。【註】謂徙都攺邑。　又徙官曰遷。【前漢·賈誼傳】誼超遷，歲中至大中大夫。　又貶秩曰左遷。【史記·韓王信傳】項王王諸將近地，而王獨遠居，是左遷也。\n\r\n又【張蒼傳】吾極知其左遷。【註】是時尊右𤰞左，故謂貶秩爲左遷。　\n\r\n又【正韻】謫也，放逐也。【臯陶謨】何遷乎有苗。　又君遷，木名。【左思·吳都賦】平仲君遷。　又姓。　又西烟切，音仙。【前漢·王莽傳】立安爲新遷王。【註】服䖍曰：遷，音仙。師古曰：遷，猶仙耳。不勞假借。　又叶七情切，音淸。【𨻰琳·大暑賦】樂以忘憂，氣變志遷。爰速嘉賔，式燕且殷。【李翺·祭韓愈文】疏奏輒斥，去而復遷，升黜不攺，正言時聞。\n\r\n考證：〔【書·益稷】何遷乎有苗。〕　謹照原書改爲臯陶謨。〔【左思·吳都賦】君遷平仲。〕　謹照原文改爲平仲君遷。"}