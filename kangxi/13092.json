{"拼音": "wén,wèn", "部首": "文", "笔画数": "4", "Unicode": "6587", "page": "477", "volume": "【卯集下】【文字部】", "notes": "\n\n【唐韻】【集韻】【韻會】【正韻】𠀤無分切，音紋。【說文】錯畫也。【玉篇】文章也。【釋名】文者，會集衆綵，以成錦繡。合集衆字，以成辭義，如文繡然也。【易·繫辭】物相雜，故曰文。【周禮·天官·典絲】供其絲纊組文之物。【註】畫繪之事，靑與赤謂之文。【禮·樂記】五色成文而不亂。　\n\n又【尚書序】古者伏犧氏之王天下也，始畫八卦，造書契，以代結繩之政，由是文籍生焉。【疏】文，文字也。【說文》序】依類象形，故謂之文。其後形聲相益，卽謂之字。【古今通論】倉頡造書，形立謂之文，聲具謂之字。　\n\n又【易·乾卦文言疏】文謂文飾。　\n\n又【易·坤卦】文在中也。【疏】通達文理。【史記·禮書】貴本之謂文，親用之謂理。兩者合而成文，以歸太一，是謂太隆。　\n\n又【書·堯典】欽明文思安安。【疏】發舉則有文謀。　\n\n又【禮·禮器】先王之立禮也，有本有文。忠信，禮之本也。義理，禮之文也。【史記·樂書】禮自外作，故文。【註】文猶動，禮肅人貌。貌在外，故云動。　\n\n又【禮·樂記】禮減而進，以進爲文。樂盈而反，以反爲文。【註】文，猶美也，善也。　\n\n又【左傳·僖二十三年】吾不如衰之文也。【註】有文辭也。\n\n又【前漢·酷吏傳】司馬安之文法。【註】以文法傷害人也。【又】按其獄皆文致不可得反。【註】言其文案整密也。　又姓。【前漢·循吏傳】文翁，廬江舒人也。　\n\n又【史記·諡法】經緯天地曰文，道德博聞曰文，勤學好問曰文，慈惠愛民曰文，愍民惠禮曰文，錫民爵位曰文。　又獸名。【山海經】放臯之山有獸焉，其狀如蜂，岐尾，反舌，善呼，曰文文。　\n\n又【集韻】文運切，音問。【論語】小人之過也，必文。【朱傳】文，飾之也，去聲。　又眉貧切，音珉。飾也。【禮·玉藻】大夫以魚須文竹，劉昌宗讀。　\n\n又【韻補】叶微勻切。【崔駰·達旨】摛以皇質，雕以唐文。六合怡怡，比屋爲仁。【張衡·西京賦】都邑游俠，張趙之倫。齊志無忌，擬跡田文。　又叶無沿切。【蔡洪棊賦】畫路表界，白質朱文。典直有正，方而不圓。"}