{"拼音": "jiào", "部首": "手", "笔画数": "9", "Unicode": "630D", "page": "430", "volume": "【卯集中】【手字部】", "notes": "\n\n【集韻】【韻會】【正韻】𠀤居效切，音敎。角也，比也。　又計量也。【論語】犯而不挍。【左傳·僖五年】君父之命不挍。　又報也。　又撿也，考也。【禮·學記】中年考挍。【註】閒歲則考學者之德行道藝。【前漢·賈捐之傳】貫朽而不可挍。\n\n又【集韻】居肴切，音交。亂也。一曰憤意也。　又古巧切，音絞。義同。　【陸氏釋文】校，戸敎切，从木。若从手，是比挍字，今人多亂之。【正字通】明末避熹宗諱，校省作挍，佩觿集謂校尉之校不當用比挍之挍，說泥。◎按經史校挍互用，義亦相通。《正字通》說可從。"}