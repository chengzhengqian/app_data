{"拼音": "gòng,hóng,hòng,jiàng", "部首": "虫", "笔画数": "9", "Unicode": "8679", "page": "1076", "volume": "【申集中】【虫字部】", "notes": "\r\n\r\n【唐韻】戸公切【集韻】【韻會】【正韻】胡公切，𠀤音洪。【說文】螮蝀也。【禮·月令】季春，虹始見。孟冬，虹藏不見。【淮南子·說山訓】天二氣則成虹。【後漢·郞覬傳】凡日旁氣色白而純者，名爲虹。　\n\r\n又【字彙補】宛虹，龍也。　又草名。【拾遺記】背明國有虹草，花似朝虹之色。　又劒名。【魏文帝序】造百辟寶劒三，其一曰流彩虹。　\n\r\n又【集韻】【正韻】𠀤胡江切，音降。與訌同。潰亂。一曰爭訟相陷入之言也。【爾雅·釋言】虹，潰也。【詩·大雅】彼童而角，實虹小子。　\n\r\n又【廣韻】古巷切，音絳。【元稹·送客遊嶺南詩】山頭虹似巾。　又縣名，在泗州。【後漢·郡國志】沛國虹。　\n\r\n又【集韻】古送切，音貢。義同。　又胡貢切，音鬨。虹洞，相連也。【枚乗·七發】虹洞兮蒼天。【馬融·廣成頌】天地虹洞。　\n\r\n又【韻補】戸孔切，音汞。【郭璞·鯨魚贊】壯士挺劒，氣激白虹。鯨魚潛淵，出而色悚。　【玉篇】籀文作𧍺。"}