{"拼音": "yào,yòu", "部首": "幺", "笔画数": "5", "Unicode": "5E7C", "page": "342", "volume": "【寅集下】【幺字部】", "notes": "\n\n〔古文〕𠣎【唐韻】【集韻】【韻會】【正韻】𠀤伊謬切，憂去聲。【爾雅·釋言】幼，穉也。【釋名】幼，少也。言生日少也。【禮·曲禮】人生十年曰幼學。【疏】幼者，自始生至十九時。故檀弓云：幼名者，三月爲名稱幼。冠禮云：棄爾幼志，是十九以前爲幼。喪服傳云：子幼。鄭康成云：十五以下。今云：十年曰幼學，是十歲而就業也。　又慈幼也。【孟子】幼吾幼，以及人之幼。【註】幼，猶愛也。　又王莽錢名。【前漢·食貨志】徑八分，重五銖曰幼錢，直二十。　\n\n又【集韻】乙六切，音郁。義同。　\n\n又【集韻】一笑切，音要。幼𦕈，精微也。【前漢·元帝紀贊】窮極幼𦕈。【註】幼，讀曰要。【司馬相如·長門賦】聲幼妙而復揚。　又與拗通。【集韻】袎或作幼。"}