{"拼音": "hǔ", "部首": "玉", "笔画数": "12", "Unicode": "7425", "page": "734", "volume": "【午集上】【玉字部】", "notes": "\r\n\r\n【唐韻】呼古切【韻會】【正韻】火五切，𠀤音虎。【說文】發兵瑞玉，爲虎文。【長箋】漢銅虎符，全體中分，作漢篆，又古玉虎符，扁體不全，形不㪉體，亦無字，故曰龍文。與瓏同義。當卽虎字加玉，轉註以別于銅符也。　又玉器。【左傳·昭三十二年】賜子家子雙琥。【註】琥，玉器。【禮·禮器】琥，璜爵。【周禮·春官】以白琥禮西方。【註】爲虎形，虎猛，象秋嚴。　\n\r\n又【韻會】琥珀，松脂入地所化。【易·乾卦則各從其類也疏】異類相感者，若琥珀拾芥，皆冥理自然，不知其所以然也。【前漢·西域傳】作虎魄。詳前珀字註。\n\r\n考證：〔【周禮·春官】以白琥禮西方。【註】爲虎形，虎猛，象秋聲。〕　謹照原文聲改嚴。"}