{"拼音": "wán", "部首": "丶", "笔画数": "3", "Unicode": "2007D", "page": "80", "volume": "【子集上】【丶字部】", "notes": "\n\n【廣韻】【集韻】【韻會】【正韻】𠀤胡官切，音完。彈𠁽也。凡物員轉者皆曰𠁽。元人著【𠁽經】言捶𠁽之制，有讓釆索窩忘攛成算諸名。\n\n又【莊子·徐無鬼】市南宜僚弄𠁽。【前漢·尹賞傳】長安少年，羣輩相與爲探𠁽。得赤𠁽者，斫武吏。黑𠁽者，斫文吏。白𠁽者，主治喪。賞收捕數百人，納虎穴。　又屑米麪摶如彈𠁽，煑烝噉之曰牢𠁽。俗譌作九。【束皙·餠賦】終日飽食，其牢九乎。【歐陽修·歸田錄】不能辨其誤。【隂氏韻譜】收牢九，入上聲九韻，𠀤非。　\n\n又【呂氏春秋】流沙之西，丹山之南，有鳳之𠁽。【正字通】𠁽者，鳥卵別名。象其圓形。讀若完。【韻會】及【轉註古音】引此句，𠁽攺音卵，附旱韻，非。　又姓。　又塞外有烏桓山。一作烏𠁽。【魏志·烏丸傳】太祖引烏𠁽之衆，服從征討，而邊民得用安息。　又通作垸。【周禮·冬官考工記】冶氏爲殺矢，刃重三垸。【淮南子·時則訓】圓而不垸。【註】轉也。【列子·黃帝篇】佝僂承蜩者，累五垸而不墜。𠀤與𠁽同。　又叶胡絭切，音延。【詩·商頌】陟彼景山，松柏𠁽𠁽。叶下遷虔。　【說文】𠁽，傾仄而轉者，从反仄。【徐曰】仄者，一面敧而不可回。故仄而可反爲𠁽。𠁽，可左可右也。"}