{"拼音": "cāng", "部首": "人", "笔画数": "10", "Unicode": "5009", "page": "107", "volume": "【子集中】【人字部】", "notes": "\n\n〔古文〕仺【唐韻】七岡切【集韻】千岡切，𠀤音蒼。【說文】穀藏也。【國策註】圓曰囷，方曰倉。【詩·小雅】乃求千斯倉。【禮·月令】季秋，命冢宰舉五穀之要藏，帝籍之，收于神倉。　又官名。【周禮·地官】倉人掌粟入之藏。　又倉卒，悤遽貌。【杜甫·送鄭虔詩】倉皇已就長途往。　又姓。周倉葛。　又與蒼通。【禮·月令】駕倉龍。【前漢·蕭望之傳】倉頭廬兒。　又與臓通。五倉，五臟也。【前漢·谷永傳】成帝曰：化色五倉之術，皆左道以欺妄。　又與滄通。【揚雄·甘泉賦】東燭倉海。　又與桑通。亢倉子，亦作庚桑子。　\n\n又【集韻】楚亮切，借作愴。【詩·大雅】倉兄塡兮。"}