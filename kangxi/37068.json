{"拼音": "guì", "部首": "足", "笔画数": "13", "Unicode": "8DEA", "page": "1225", "volume": "【酉集中】【足字部】", "notes": "\r\n\r\n【唐韻】去委切【集韻】【韻會】苦委切，𠀤音垝。【說文】拜也。【釋名】跪，危也。兩膝隱地體危倪也。【玉篇】聲類云：跽也。【禮·曲禮】授立不跪。又主人跪正席，客跪撫席而辭。【史記·留侯世家】因長跪履之。【正字通】朱子謂兩膝著地，以尻著膝而稍安者爲坐，伸腰及股而勢危者爲跪，因跪而益致其恭，以頭著地爲拜。　\n\r\n又【荀子·勸學篇】蟹六跪而二螯。【註】跪，足也。　\n\r\n又【廣韻】渠委切【集韻】【韻會】巨委切，𠀤音峗。䠆跪也。或作𧻜。　\n\r\n又【集韻】古委切，音詭。又虞爲切，音危。義𠀤同。"}