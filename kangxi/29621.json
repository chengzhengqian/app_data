{"拼音": "yú,yǔ,yù", "部首": "臼", "笔画数": "13", "Unicode": "8207", "page": "1004", "volume": "【未集下】【臼字部】", "notes": "\r\n\r\n〔古文〕𢌱𦦲𠔔【廣韻】弋諸切【正韻】弋渚切【集韻】【韻會】演女切，𠀤音予。【說文】黨與也。【戰國策】是君以合齊與强楚。【註】與，黨與也。【管子·八觀篇】請謁得于上，則黨與成于下。　\n\r\n又【廣韻】善也。【禮·禮運】諸侯以禮相與。　\n\r\n又【增韻】及也。【易·說卦】是以立天之道，曰隂與陽。立地之道，曰柔與剛。立人之道，曰仁與義。　又許也，從也。【論語】吾與點也。【管子·形勢解】鬼神助之，天地與之。　又待也。【論語】歲不我與。　\n\r\n又【博雅】如也。【前漢·韓信傳】大王自料，勇悍仁彊孰與項王。【註】師古曰：與，如也。【司馬相如·子虛賦】楚王之獵，孰與寡人。　又施予也。【禮·曲禮】與人者，不問其所欲。【周禮·春官·大卜】以邦事作龜之八命，一曰征，二曰象，三曰與。【註】與，謂予人物也。　又助也。【戰國策】吾將深入吳軍，若扑一人，若捽一人，以與大心者也。【註】與，猶助也。　又類也。【周語】夫禮之立，成者爲飫，昭明大節而已，少曲與焉。【註】與，類也，威儀少比類也。　又以也。【詩·召南】之子歸，不我與。【朱註】與，猶以也，以謂挾己而偕行也。　又和也。【戰國策】內𡨥不與，外敵不可拒。【註】𡨥猶亂，與猶和也。　又用也。【詩·唐風】人之爲言，苟亦無與。【傳】無與，弗用也。　又數也。【禮·曲禮】生與來日。【註】與，猶數也。　又語辭。【禮·表記】君子與其有諾責也，寧有已怨。　又容與，閑適貌。【莊子·人閒世】因案人之所感，以求容與其心。【註】以求從容自放，而遂其侈心也。【史記·司馬相如傳】楚王乃弭節，裴回翱翔容與。【註】索隱曰：言自得。　\n\r\n又【正字通】大與，官名，主爵祿之官。　又不與，國名。【山海經】有不與之國，烈姓黍食。　又姓。\n\r\n又【廣韻】羊洳切【集韻】【韻會】【正韻】羊茹切，𠀤音豫。參與也。【正韻】干也。【中庸】夫婦之愚，可以與知焉。【周禮·冬官考工記】國有六職，百工與居一焉。　又縣名。【史記·曹相國世家】參以中涓從，將擊胡陵方與。【註】索隱曰：地理志，二縣皆屬山陽。正義曰：與，音預。　\n\r\n又【正字通】疑慮未決也。通作豫。【前漢·昌邑王傳】楊敞猶與無決。\n\r\n又【陳湯傳】士卒猶與。通作豫。　\n\r\n又【集韻】【韻會】羊諸切【正韻】雲俱切，𠀤音余。語辭。【論語】其爲仁之本與。【禮·檀弓】曾子曰：微與。其嗟也可去，其謝也可食。【疏】微，無也。與，語助。　\n\r\n又【詩·小雅】我黍與與，我稷翼翼。【箋】與與，翼翼，蕃廡貌。　\n\r\n又【論語】與與如也。【註】威儀中適貌。　又舒也。【前漢·禮樂志】朱明盛長，旉與萬物。【註】師古曰：敷與，言開舒也。與，弋於反。　又人名。【書·舜典】垂拜稽首，讓于殳斨暨伯與。【傳】殳斨，伯與，二臣名。【釋文】與，音餘。　又山名。同輿。【山海經】敦與之山。【註】按名勝志作敦輿山。【又】苦山之首，曰休與之山。【註】與或作輿。　\n\r\n又【集韻】倚亥切，音欸。与也。◎按說文与訓賜予也，一勺爲与。與訓黨與也。今俗與字通作与。"}