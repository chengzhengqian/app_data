{"拼音": "yín,jìn", "部首": "口", "笔画数": "11", "Unicode": "552B", "page": "193", "volume": "【丑集上】【口字部】", "notes": "\n\n【唐韻】【韻會】巨錦切【集韻】渠飲切，𠀤音噤。【說文】口急也。　又閉也。【揚子·太𤣥經】萬物各唫。【註】隂陽唫閉，故曰唫。【黃帝素問】呿唫之徵。【註】呿，開口。唫，閉口也。　\n\n又【廣韻】魚金切【集韻】【韻會】【正韻】魚音切，𠀤音吟。義同。　\n\n又【玉篇】古文吟字。註詳四畫。【前漢·息夫躬傳】秋風爲我唫。　\n\n又【集韻】祛音切，音欽。口急也。　又同崟。【穀梁傳·僖三十三年】必於殽之巖唫之下。【釋文】唫本作崟。一音欽。"}