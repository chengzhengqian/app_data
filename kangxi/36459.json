{"拼音": "yíng", "部首": "貝", "笔画数": "17", "Unicode": "8D62", "page": "1212", "volume": "【酉集中】【貝字部】", "notes": "\r\n\r\n【廣韻】以成切【集韻】【韻會】怡成切【正韻】餘輕切，𠀤音盈。【說文】有餘賈利也。【左傳·昭元年】賈而欲贏，而惡囂乎。【註】言譬如商賈求贏利者，不得惡諠囂之聲。【前漢·食貨志】操其奇贏，日游都市。【註】師古曰：奇贏，謂有餘財，而餘聚奇異也。　\n\r\n又【周禮·冬官考工記·弓人】撟幹欲孰於火而無贏。【註】贏，過孰也。　\n\r\n又【禮·月令】天地始肅，不可以贏。【註】贏，猶解也。\n\r\n又【淮南子·時則訓】天地始肅，不可以贏。【註】贏，盛也。　\n\r\n又【左傳·襄三十一年】以隷人之垣贏諸侯。【註】贏，受也。【疏】贏，讀爲盈。盈，滿也，故訓爲受也。　\n\r\n又【前漢·𠛬法志】贏三日之糧。【註】贏，謂擔負也。　\n\r\n又【玉篇】緩也，溢也。　\n\r\n又【篇海】贏，輸之對也。【正字通】凡攻戰、博簺勝曰贏，負曰輸。　【類篇】或作𡕔。"}