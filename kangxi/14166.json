{"拼音": "wǎng", "部首": "木", "笔画数": "8", "Unicode": "6789", "page": "514", "volume": "【辰集中】【木字部】", "notes": "\n\n〔古文〕𣒈【唐韻】【廣韻】迂往切【集韻】【類篇】【韻會】嫗往切，𠀤汪上聲。【說文】衺曲也。【淮南子·時則訓】木熙者舉梧檟，據句枉。又人之不直者，亦謂之枉。【論語】舉直錯諸枉。　又屈也。【禮·月令】仲秋，命有司申嚴百𠛬，毋或枉橈。　又冤也。【唐書·高仙芝傳】軍中皆呼枉。　又枉駕。【戰國策】聶政曰：仲子不遠千里枉車騎而交臣。　又枉矢，有三義：一【周禮·夏官·司弓矢】枉矢利火射。註今之飛矛是也。或謂之兵矢。一【禮·投壺】主人謂曰：某有枉矢哨壺，請以樂賓。【註】謙言不直之矢也。一星名。【考異郵】枉矢，狀如流星，蛇行有尾。　\n\n又【類篇】巨王切。汲具。\n\n考證：〔【周禮·秋官·司𡨥】救日以枉矢。【註】漢時名飛矛，用以守城利火射。〕　謹按秋官司𡨥無救日以枉矢之文，註亦無漢時名飛矛之語。今照周禮改夏官司弓矢枉矢利火射。註今之飛矛是也。或謂之兵矢。〔【投壺禮】主人謂曰某有枉矢哨壺，以樂嘉賓。〕　謹按禮字應移於投壺之上。照原文謂字改請字。以樂嘉賓改請以樂賓。"}