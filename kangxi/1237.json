{"拼音": "tǎng", "部首": "人", "笔画数": "22", "Unicode": "513B", "page": "122", "volume": "【子集中】【人字部】", "notes": "\n\n【唐韻】他朗切【集韻】【韻會】坦朗切【正韻】他曩切，𠀤湯上聲。倜儻，卓異也。【史記·司馬相如傳】俶儻瑰瑋。【前漢·史丹傳】儻蕩不備。【註】豁達也。　\n\n又【關尹子·一宇篇】心儻儻，物迭迭。【註】儻儻，猶儃儃。　又或然之辭。儵忽不可期也。【莊子·天地篇】儻乎若行，而失道也。【繕性篇】軒冕在身，非性命也，物之儻來寄也。　\n\n又【莊子·天下篇】時恣縱而不儻。【註】儻，苟也。　\n\n又【韻會】通作黨。【前漢·董仲舒傳】黨可得見乎。【揚雄傳】黨鬼神可也。　本作儻。俗作倘。"}