{"拼音": "jǐ", "部首": "手", "笔画数": "11", "Unicode": "638E", "page": "437", "volume": "【卯集中】【手字部】", "notes": "\n\n【唐韻】居綺切【集韻】【韻會】舉綺切，𠀤羈上聲。【說文】偏引也。【廣韻】牽一腳也。【周禮·秋官】翨氏掌攻猛鳥，各以其物爲媒而掎之。【註】鳥來下則掎其腳。【魯語】掎止晏萊焉。【註】從後曰掎。【前漢·班固敘傳】秦失其鹿，劉季逐而掎之。【註】掎，偏持其足也。　又發也。【班固·西都賦】機不虛掎。　\n\n又【正韻】居里切，音几。義同。　\n\n又【唐韻】【廣韻】【集韻】【韻會】𠀤居宜切，音羈。亦偏引也。　又古音讀若哿。【音學五書】古音居我反，後人誤入四紙韻。【詩·小雅】伐木掎矣，析薪扡矣。\n\n又【正字通】掎，居何切，讀若柯。扡，䚽何切，𠀤古音也。◎按詩釋文掎，寄彼反。又疏云：掎者，倚也，以物掎其巓峰也。音義亦从紙韻。　\n\n又【集韻】隱綺切，音倚。掎匜，不正也。與𢷔同。"}