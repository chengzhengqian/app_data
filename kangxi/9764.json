{"拼音": "tú", "部首": "彳", "笔画数": "10", "Unicode": "5F92", "page": "367", "volume": "【寅集下】【彳字部】", "notes": "\n\n〔古文〕𠫠【唐韻】【集韻】【韻會】【正韻】𠀤同都切，音塗。【說文】本作𨑒。步行也。【易·賁卦】舍車而徒。　又步卒也。【詩·魯頌】公徒三萬。　\n\n又【爾雅·釋訓】徒輦者也。【疏】會同田獵，人挽輦以徒行也。【詩·小雅】徒御不驚。　\n\n又【玉篇】衆也。【書·仲虺之誥】實繁有徒。【前漢·東方朔傳】人至察，則無徒。　\n\n又【廣韻】空也。【爾雅·釋訓】暴虎，徒搏也。【註】空手執也。　\n\n又【廣雅】徒，袒也。【史記·張儀傳】秦人捐甲，徒裼以趨敵。　\n\n又【正韻】但也。【孟子】徒善不足以爲政。　\n\n又【廣韻】黨也。【張衡·思𤣥賦】朋精粹而爲徒。　又弟子曰徒。【論語】非吾徒也。【後漢·鄭康成傳】扶風馬融，門徒四百餘人。　\n\n又【廣韻】徒隷也。【周禮·天官】冢宰胥十有二人，徒百有二十人。【疏】胥有才智爲什長，徒給使役，故一胥十徒。　又司徒，官名。【書·舜典】汝作司徒。【周禮·地官·司徒疏】司徒，主衆徒也。　又丹徒，縣名。【前漢·地理志】會稽郡有丹徒縣。【註】卽春秋云朱方也。【地志】秦望氣者言其地有王氣，始皇使赭衣徒三千鑿京峴山，以敗其勢，因名丹徒。　又罪名。【唐書·𠛬法志】用𠛬有五，其三曰徒。徒者，奴也。蓋奴辱之，量其罪之輕重，有年數而捨。　又申徒，登徒，司徒，𠀤複姓。【風俗通】申屠氏，隨音改爲申徒氏，夏有申徒狄。【宋玉·好色賦序】大夫登徒子，侍於楚王。【註】登徒，姓也。【姓譜】舜嘗爲堯司徒，支孫氏焉。　又叶唐何切，音駝。【道藏歌】運役自然氣，於是息三徒。一暢萬劫感，慶賀西王那。"}