{"拼音": "fǒu,guàn", "部首": "缶", "笔画数": "6", "Unicode": "7F36", "page": "944", "volume": "【未集中】【缶字部】", "notes": "\r\n\r\n【廣韻】方久切【集韻】【韻會】【正韻】俯九切，𠀤音否。【說文】瓦器，所以盛酒漿，秦人鼓之以節歌。【爾雅·釋器】盎謂之缶。【註】盆也。【疏】缶是瓦器，可以節樂，如今擊甌，又可以盛水盛酒，卽今之瓦盆也。【急就篇註】缶卽盎也，大腹而斂口。【易·比卦】有孚盈缶。【釋文】鄭云：缶，汲器也。\n\r\n又【坎卦】樽酒簋貳用缶。【註】瓦缶之器。\n\r\n又【離卦】不鼓缶而歌。【前漢·楊惲傳】仰天撫缶。【註】缶，瓦器也。　\n\r\n又【小爾雅】𨥏二有半謂之藪，藪二有半謂之缶，缶二謂之鍾。【註】缶，四斛也。【魯語】其歲收田一井，出稯禾，秉芻，缶米。【註】缶，庾也。　\n\r\n又【前漢·高帝紀】上破布軍於會缶。【註】蘇林曰：音𡍮。師古曰：此字本作𦉈，而轉寫誤爲缶字耳。黥布傳則正作垂字。　\n\r\n又【正字通】宥韻，讀若覆，義同。○按諸韻書無去聲。"}