{"拼音": "niè,zhè", "部首": "耳", "笔画数": "10", "Unicode": "8042", "page": "969", "volume": "【未集中】【耳字部】", "notes": "\r\n\r\n【廣韻】【韻會】【正韻】𠀤尼輒切，音躡。【說文】附耳私小語也。【徐曰】一耳就二耳也。【史記·魏其武安侯傳】乃效兒女子呫聶耳語。　又攝也。【管子·侈靡篇】十二歲而聶廣。【註】代將亂而攝其廣。　\n\r\n又【莊子·大宗師】瞻明聞之聶許。【註】聶許，許與也。攝而保之，無所施與也。　又地名。【春秋·僖元年】齊師，宋師，曹師次于聶北救邢。【註】聶北，邢地。【山海經】濛水出漢陽，西入江聶陽西。【註】聶陽，水經注引此作灄陽。【後漢·郡國志】東郡有聶戚。　又國名。【山海經】聶耳之國，在無腸國東，爲人兩手聶其耳。【註】言耳長，行則以手攝持之也。　又姓。【史記·刺客傳】聶政者，軹深井里人也。【姓譜】楚大夫食采于聶，因以爲氏。　又人名。【史記·刺客傳】荆軻嘗游過楡次，與蓋聶論劒。【註】索隱曰：蓋，姓，聶，名。　\n\r\n又【集韻】日涉切，音讘。亦私語也。　\n\r\n又【正字通】直涉切。與䐑同。薄切肉也。【禮·少儀】牛與羊魚之腥，聶而切之爲膾。【註】聶之言牒也。先藿葉切之，復報切之，則成膾也。　\n\r\n又【集韻】弋涉切，音葉。與揲同。揲揲，動貌。　又質涉切，音霅。合也。【爾雅·釋木】守宮槐，葉晝聶宵炕。【註】槐葉晝日聶合而夜炕布者，名爲守宮槐。聶音輒。　又實欇切，音涉。與欇同。蔓木。　又尺涉切，音謵。木葉動貌。"}