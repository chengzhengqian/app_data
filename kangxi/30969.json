{"拼音": "bó,pú", "部首": "艸", "笔画数": "13", "Unicode": "84B2", "page": "1049", "volume": "【申集上】【艸字部】", "notes": "\r\n\r\n【唐韻】薄胡切。水草，可以爲席。【禮·玉藻】連用湯履蒲席。【釋名】蒲，草也。【周禮·天官·醢人】深蒲。【詩·大雅】維筍及蒲。【後漢·劉寬傳】吏人有過，但用蒲鞭罰之。　\n\r\n又【詩·王風】揚之水，不流束蒲。【陸璣疏】蒲柳有兩種，皮正靑者曰小楊，其一種皮紅者曰大楊。　\n\r\n又【周禮·春官】男執蒲璧。【註】或以蒲爲瑑飾。　\n\r\n又【禮·明堂位】周以蒲勺。【註】蒲謂合蒲，當刻勺爲蒲頭，其口微開如蒲草。　\n\r\n又【釋名】草圓屋曰蒲。蒲，敷也。　又人名。【華陽國志】望帝更名蒲𤰞。【高士傳】蒲衣，舜時賢人。【淮南子·人閒訓】蒲且子之巧，亦弗能加也。　又地名。【春秋·桓三年】齊侯、衞侯胥命于蒲。　又水名。【水經注】河水又南，合蒲水。　又山名。【史記·封禪書】有蒲山。　又臺名。【述異記】東海上有蒲臺，秦王至此縈蒲繫馬。　又姓。【十六國春秋】符洪家生蒲五丈長，時人異之，謂之蒲家。　\n\r\n又【韻會】通蒱。【馬融·樗蒲賦】道德旣備，好此樗蒲。　又通匍。【左傳·昭十三年】懷錦、奉壺、飮冰，以蒲伏焉。　\n\r\n又【類篇】傍各切。與薄通，蒲姑，地名。【竹書紀年】太戊城蒲姑。　又去聲，蒲萄，果名。【芥隱筆記】樂天詩：羌管吹楊柳，燕姬酌蒲萄。　又叶頗五切，音浦。【韻補】《周禮·職方氏》其澤藪曰弦蒲，鄭氏讀上聲，《詩》不流束蒲，叶下戍許。\n\r\n考證：〔【淮南子·人閒訓】蒲且子之功，亦勿能加也。〕　謹照原文功改巧。勿改弗。"}