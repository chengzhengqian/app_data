{"拼音": "yàn", "部首": "言", "笔画数": "15", "Unicode": "8C33", "page": "1188", "volume": "【酉集上】【言字部】", "notes": "\r\n\r\n【廣韻】【集韻】【韻會】【正韻】𠀤魚列切，音孼。議罪也。評獄也。【禮·文王世子】獄成，有司讞于公。【疏】言白也。【𨻰註】議𠛬也。【前漢·景帝紀】諸獄疑若，雖文致於法，而於人心不厭者，輒讞之。【師古註】讞，平議也。【後漢·斐楷傳】州郡翫習，欲避請讞之煩。【註】廣雅曰：讞，疑也。謂罪有疑者，讞於廷尉也。【宋史·選舉志】司馬光奏設十科舉士，十曰練習法令能斷請讞科。　\n\r\n又【廣韻】魚蹇切【集韻】【韻會】語蹇切。𠀤孼上聲。\n\r\n又【集韻】魚戰切【韻會】疑戰切【正韻】倪甸切，𠀤音彥。義𠀤同。　【正韻】俗作谳。"}