{"拼音": "zì", "部首": "自", "笔画数": "6", "Unicode": "81EA", "page": "1000", "volume": "【未集下】【自字部】", "notes": "\r\n\r\n〔古文〕𦣹【唐韻】【集韻】【韻會】【正韻】𠀤疾二切，音字。【玉篇】由也。【集韻】從也。【易·需卦】自我致寇，敬愼不敗也。【疏】自，由也。【書·湯誥】王歸自克夏，至于亳。【詩·召南】退食自公，委蛇委蛇。【傳】自，從也。　\n\r\n又【玉篇】率也。　\n\r\n又【廣韻】用也。【書·臯陶謨】天秩有禮，自我五禮，有庸哉。【傳】自，用也。【詩·周頌】自彼成康，奄有四方，斤斤其明。【傳】自彼成康，用彼成安之道也。【古義】自彼者，近數昔日之辭。　又自然，無勉强也。【世說新語】絲不如竹，竹不如肉，漸近自然。　\n\r\n又【集韻】己也。【正韻】躬親也。【易·乾卦】天行健，君子以自彊不息。　\n\r\n又【五音集韻】古文鼻字。註詳部首。◎按說文作鼻本字。"}