{"拼音": "fēng", "部首": "木", "笔画数": "8", "Unicode": "67AB", "page": "539", "volume": "【辰集中】【木字部】", "notes": "\n\n【唐韻】方戎切【集韻】【韻會】方馮切【正韻】方中切，𠀤音風。【說文】木也。厚葉弱枝善搖。一名𣠞。【爾雅·釋木】楓，欇欇。【郭註】樹似白楊，葉圓岐，有脂而香，今之楓香是也。【埤雅】枝善搖，故字从風，葉作三脊，霜後色丹，謂之丹楓，其材可以爲式。　\n\n又【說文解字】楓木，漢宮殿中多植之，故稱楓宸。　\n\n又【南方草木狀】楓香樹，子大如鴨卵，曝乾可燒，惟九眞郡有之。　\n\n又【蜀本草】楓脂，入地千年化爲虎魄。　\n\n又【本草圖經】引《述異記》：南中楓木之老者爲人形，亦呼爲靈楓，蓋癭瘤也。【譚景升化書】老楓化爲羽人，無情而之有情也。又孫炎云：欇欇生江上，有寄生枝，高三四尺，生毛，一名楓子，天旱，以泥泥之卽雨。　\n\n又【集韻】悲廉切，音砭。義同。　\n\n又【唐韻】方愔切，音近分。【張衡·西京賦】木則樅栝椶楠，梓棫楩楓。嘉卉灌叢，蔚若鄧林。　\n\n又【唐韻】符咸切，音凡。【楚辭·招魂】朱明承夜兮時不可淹，臯蘭被徑兮斯路漸，湛湛江水兮上有楓。　\n\n又【集韻】甫凡切，音䒦。與杋同。"}