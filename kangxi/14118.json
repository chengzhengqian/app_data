{"拼音": "dǒu,zhǔ", "部首": "木", "笔画数": "8", "Unicode": "6793", "page": "515", "volume": "【辰集中】【木字部】", "notes": "\n\n【廣韻】【集韻】【韻會】【正韻】𠀤之庾切，音主。【說文】勺也。徐曰：有柄，形如北斗，用以斟酌也。【少牢·饋食禮】司宮設罍水于洗東，有枓。【註】設水用罍，沃盥用枓，𣂏水器也。\n\n又【禮·喪大記】浴水用盆，沃水用枓。【註】以枓酌盆水沃尸也。【史記·索隱】凡方者爲斗，若安長柄，則名爲枓，音主。　\n\n又【唐韻】【集韻】【韻會】【正韻】𠀤當口切，音斗。栱枓，柱上方木也。\n\n考證：〔【儀禮·饋食禮】司官設罍水于洗東，有枓。〕　謹按無少牢二字則與特牲饋食禮無别。今照原文儀禮改少牢。官改宮。"}