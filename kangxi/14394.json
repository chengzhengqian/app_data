{"拼音": "jiǎo,jiào,xiáo,xiào", "部首": "木", "笔画数": "10", "Unicode": "6821", "page": "522", "volume": "【辰集中】【木字部】", "notes": "\n\n〔古文〕𨬛𤲽【唐韻】【正韻】古孝切【集韻】【韻會】居效切，𠀤音敎。【說文】木囚也。【徐曰】校者，連木也。【易·噬嗑】屨校滅趾。【疏】謂梏其行，卽械也。　又角也，報也。【論語】犯而不校。　又考校。【禮·學記】比年入學，中年考校。　又比校。【周禮·天官】小宰比官府之具。【註】比校次之。【疏】使知善惡足否也。又檢校。【前漢·食貨志】貫朽而不可校。　又遮木以闌禽獸曰校。【漢成帝紀】大校獵。　又訂書曰校。【前漢·劉向傳】詔向校中五經秘書。　\n\n又【小爾雅】戰交曰校。　\n\n又【唐韻】【韻會】胡敎切【集韻】後敎切【正韻】胡孝切，𠀤音效。學宮名。夏曰校。校者，敎也，鄕學爲校。【左傳·襄三十一年】鄭人游于鄕校，以論執政。【前漢·平帝紀】郡國曰學，侯國曰校。　又支木爲欄格以養馬曰校。【周禮·夏官·校人之職】六廏成校，校有左右，爲十二閑。　又軍部有闌格者亦曰校。【前漢·百官表】司隷校尉，城門校尉。【𠛬法志】內增七校。【釋名】校，號也。將帥號令之所在也。　又姓。【統譜】唐校傑，天寶中士曹。　\n\n又【集韻】吉巧切【韻會】【正韻】古巧切，𠀤音絞。疾也。【周禮·冬官考工記】《弓人》：引之則縱，釋之則不校。　\n\n又【集韻】【類篇】𠀤何交切，音肴。枋也。豆中央直者爲校。【禮·祭統】夫人薦豆執校。　\n\n又【集韻】下巧切，音骹。几足也。俎几之下橫木爲足者。【禮·士昏禮】主人拂几授校。【註】胡飽切。　\n\n又【集韻】丘交切，音敲。義同。"}