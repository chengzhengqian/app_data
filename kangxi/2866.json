{"拼音": "cān,cēn,sān,sǎn,shēn", "部首": "厶", "笔画数": "8", "Unicode": "53C2", "page": "164", "volume": "【子集下】【厶字部】", "notes": "\n\n〔古文〕𠫰朁【唐韻】【集韻】【韻會】【正韻】𠀤倉含切，音驂。【集韻】謀度也，閒厠也。\n\n又【玉篇】相謁也。【廣韻】參，承也，覲也。\n\n又【增韻】干與也，參錯也。\n\n又【韻會】三相參爲參，五相伍爲伍。【易·繫辭】參伍以變。【韻會】左傳，自參以上。周禮，設其參。皆謂三相參列也。後世參軍，參謀，參知政事，蓋取此義。又星名。【前漢·天文志】參爲白虎三星，直者是爲衡石。【註】參三星者，白虎宿中，東西直似稱衡也。\n\n又【唐韻】所今切【集韻】【韻會】【正韻】疏簪切，𠀤音森。【說文】商星也。本作曑，从晶㐱聲。【徐曰】其上晶與星同義也。今文作參。\n\n又【韻會】叢立貌。【束皙·補亡詩】參參其穡。【論語】立則見其參於前。又姓。【廣韻】祝融之後。又人參。藥名。本作薓。\n\n又【唐韻】楚簪切【集韻】【韻會】初簪切，𠀤音嵾。【廣韻】同嵾。嵾嵳，不齊貌。【詩·周南】參差荇菜。\n\n又【張衡·思𤣥賦】長余佩之參參。【註】長貌。\n\n又【唐韻】【集韻】【韻會】【正韻】𠀤桑感切，音糝。雜也。【韻會】與糝同。【周禮·天官·司裘註】大射，大侯九十，參七十，干五十。\n\n又【正韻】七紺切，音摻。曲名。又參鼓，亦作摻鼓。又與三通。【周禮·冬官考工記】𠬅分去一。\n\n考證：〔【前漢·天文志】參爲白虎三星，直者爲衡石。〕　謹照原文爲字上增是字。〔【張衡·思元賦】長金佩之參參。〕　謹照原文金佩改余佩。【王宏源註】【張衡·思玄賦】，避諱玄字。"}