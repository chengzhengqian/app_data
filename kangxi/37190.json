{"拼音": "jī,jǐ,qī,yǐ", "部首": "足", "笔画数": "15", "Unicode": "8E26", "page": "1228", "volume": "【酉集中】【足字部】", "notes": "\r\n\r\n【唐韻】去奇切【集韻】【韻會】丘奇切，𠀤音欹。【說文】一足也。【博雅】蹇也。【揚子·方言】踦，奇也。自關而西，秦晉之閒，凡全物而體不具謂之倚。梁楚之閒謂之踦。雍梁之西郊，凡嘼支體不具者謂之踦。【廣韻】亦作㞆。　\n\r\n又【前漢·段會宗傳】亦足以復鴈門之踦。【註】應劭曰：踦，隻也。踦隻，不偶也。　\n\r\n又【左思·蜀都賦】山阜猥積而踦嶇。【註】傾側也。○按與崎同。　\n\r\n又【集韻】巨綺切，音技。足脛也。【爾雅·釋畜】左白踦。【註】前左脚白。\n\r\n又【釋蟲】蠨蛸長踦。【註】小鼄鼅長脚者。　\n\r\n又【廣韻】居綺切【集韻】【韻會】舉綺切，𠀤音掎。【公羊傳·成二年】相與踦閭而語。【註】閭，當道門。閉一扇，開一扇，一人在外，一人在內，曰踦閭。【韓非子·亡徵篇】必其治亂，其强弱相踦者也。\n\r\n又【集韻】於義切，音倚。義同。　\n\r\n又【集韻】語綺切，音蟻。觸也。【莊子·養生主】膝之所踦。【音義】刺也。　\n\r\n又【集韻】居宜切，音羈。與羇同。旅寓。　\n\r\n又【揚子·太𤣥經】益以踦贏二贊成三百六十五日。"}