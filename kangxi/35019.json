{"拼音": "cī,zī,zǐ", "部首": "言", "笔画数": "13", "Unicode": "8A3E", "page": "1153", "volume": "【酉集上】【言字部】", "notes": "\r\n\r\n【唐韻】將此切【集韻】【韻會】蔣氏切【正韻】祖似切，𠀤音子。【說文】不思稱意也。引《詩·小雅》：翕翕訾訾。【徐曰】言不思稱事之意也。今文相承皆作訿。【爾雅·釋訓】翕翕訾訾，莫供職也。《詩》《釋文》引《韓詩》云不善之意。【朱傳】潝潝，相和也。訿訿，相詆也。　\n\r\n又【玉篇】毀也。【禮·曲禮】不苟訾。【疏】相毀曰訾。【管子·形勢解】毀訾賢者之謂訾。　\n\r\n又【集韻】本作疵。【荀子·不苟篇】正義直指舉人之過惡，非毀疵也。【韻會】疵毀字今文相承作訾毀久矣。　又惡也。【管子·形勢篇】訾食者不肥體。【註】惡食之人憂嫌致疾，故不能肥體。　又恣也。【荀子·非十二子篇】以不俗爲俗，離蹤而跂訾者也。【註】訾讀爲恣。跂訾，謂跂足違俗而恣其志意也。　\n\r\n又【廣韻】卽移切【集韻】【韻會】將支切，𠀤紫平聲。義同。　\n\r\n又【類篇】思也。【禮·少儀】不訾重器。【註】訾，思也。【唐書·李勣傳】臨時選將，必訾相其奇龎福艾者遣之。【音義】訾，思也。　又量也。【前漢·枚乗傳】舉吳兵以訾于漢。【李奇曰】量也。【商子·懇令篇】訾粟而稅。【註】量也。　又限也。【管子·君臣篇】吏嗇夫盡有訾程事律。【註】訾，限。程，準也。　又病也。【禮·檀弓】故子之所刺於禮者，亦非禮之訾也。【註】病也。　\n\r\n又【揚子·方言】何也。湘潭之原，荆之南鄙，謂何爲曾，或謂之訾。若中夏言何爲也。【註】今江東人語亦云訾爲，聲如斯。　又地名。【左傳·僖十八年】而後師于訾婁。【註】衞邑。\n\r\n又【文十六年】以侵訾枝。【註】楚邑。\n\r\n又【襄十年】楚伐宋師于訾母。【註】宋地。\n\r\n又【昭二十三年】單子取訾。【註】訾在河南鞏縣西南訾城是也。【路史】訾有二：西訾在維，東訾在鞏。　又姓。【前漢·功臣表】有樓虛侯訾順，又複姓。【潛夫論】訾辱氏，趙嬴姓也。　又與貲同。財也。【前漢·司馬相如傳】更名相如，以訾爲郞。【註】訾讀與貲同，財也。以家財多，得拜爲郞也。　又通作茈。苻茈，草名。【後漢·劉聖公傳】南方飢饉，人庶掘鳧茈而食之。【註】續漢書作苻訾。　又與觜通。娵訾，北方宿名。亦作娵觜。詳角部觜字註。　\n\r\n又【集韻】【韻會】𠀤才支切，音疵。亦毀也。【正韻】才資切，音茨。義同。【莊子·山木篇】無譽無訾。徐邈讀。　\n\r\n又【正韻】同啙。【史記·貨殖傳】呰窳偸生。【前漢·地理志】作啙。【徐廣曰】啙窳，苟且惰嬾也。應劭曰：啙，弱也。師古曰：短也。　\n\r\n又【集韻】【正韻】𠀤津私切，音咨。亦思也。　\n\r\n又【正字通】與咨通。【前漢·禮樂志】訾黃其何不徠下。【師古註】訾，嗟歎辭也。黃，乗黃也。歎乗黃不來下也。　\n\r\n又【集韻】子禮切，音濟。【博雅】諀訾也。　\n\r\n又【字彙補】宗吳切，音租。足訾，獸名。【山海經贊】見人則呼其名足訾。　【集韻】或作𤺒，亦書作訿。【字彙補】又作𧩢、𧬟，非。\n\r\n考證：〔【爾雅·釋言】翕翕訾訾，莫供職也。〕　謹照原書釋言改釋訓。〔【韓詩外傳】不善之意。〕　謹按此韓詩章句非韓詩外傳也。謹照原書改詩釋文引韓詩云。〔【左傳·僖十八年】從師于訾婁。〕　謹照原文從字改而後二字。〔【襄九年】楚師伐宋師于訾母。〕　謹照左傳原文九年改十年。楚字下省師字。〔【莊子·山水篇】無譽無訾。〕　謹照原文山水篇改山木篇。"}