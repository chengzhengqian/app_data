{"拼音": "sì", "部首": "寸", "笔画数": "6", "Unicode": "5BFA", "page": "293", "volume": "【寅集上】【寸字部】", "notes": "\n\n【廣韻】【集韻】【韻會】𠀤祥吏切，音嗣。【說文】廷也，有法度者也。从寸㞢聲。【徐曰】寸，法度也，守也。【釋名】寺，嗣也，官治事者相嗣續於其內也。【唐書·百官表】漢以太常，光祿，勳衛尉，太僕，廷尉，大鴻臚，宗正，司農，少府爲九卿。後魏以來，卿名雖仍舊，而所蒞之局謂之寺，因名九寺。\n\n又【漢書註】凡府廷所在，皆謂之寺。　又漢明帝時，攝摩騰自西域白馬駝經來，初止鴻臚寺，遂取寺名，爲創立白馬寺。後名浮屠所居皆曰寺。　又宦寺。【詩·秦風】寺人之令。【傳】內小臣也。令，使也。\n\n又【周禮·天官】掌王之內人及女宮之戒今。鄭註寺之言侍也。○按註疏蓋以侍釋寺義，非。轉音時吏切，讀若侍，《正譌》合寺、侍爲一，非。　【集韻】或作䦙。\n\n考證：〔【周禮·天官】寺人，掌王之內人。【註】寺之言侍也，取親近侍御之義。〕　謹按此所引文義未全，謹照原增改爲：掌王之內人及女宮之戒今。鄭註寺之言侍也。"}