{"拼音": "lǚ", "部首": "方", "笔画数": "10", "Unicode": "65C5", "page": "483", "volume": "【卯集下】【方字部】", "notes": "\n\n〔古文〕𣥏𣃨魯𣥐【唐韻】力舉切【集韻】【韻會】兩舉切，𠀤音呂。【說文】軍之五百人爲旅。【書·大禹謨】班師振旅。【傳】師入曰振旅，言整衆。【詩·小雅】我師我旅。【箋】五百人爲旅。【周禮·地官·小司徒】五卒爲旅。【註】旅，五百人。　\n\n又【博雅】旅。客也。【易·復卦】商旅不行。\n\n又【旅卦疏】旅者，客寄之名，羈旅之稱，失其本居而寄他方，謂之爲旅。【詩·大雅】于時廬旅。【箋】廬舍其賓旅。【左傳·莊二十二年】羈旅之臣。【註】旅，客也。　\n\n又【書·禹貢】蔡蒙旅平。【傳】祭山曰旅。【周禮·天官·掌次】王大旅上帝。【註】大旅上帝祭於圜丘。國有故而祭，亦曰旅。　\n\n又【書·牧誓】亞旅。【傳】亞，次也。旅，衆也。衆大夫其位次卿。【左傳·文十五年】請承命於亞旅。【註】亞旅，上大夫也。　\n\n又【書·旅獒】西旅底貢厥獒。【傳】西戎之長。　\n\n又【詩·小雅】旅力方剛。【傳】旅，衆也。【儀禮·士冠禮】旅占卒。【註】旅，衆也。　\n\n又【詩·小雅】殽核惟旅。【傳】旅，𨻰也。　\n\n又【詩·周頌】侯亞侯旅。【傳】旅，子弟也。　\n\n又【周禮·天官·小宰】掌官府之徵令，四曰旅，掌官常以治數。【註】旅辟下士也。　\n\n又【周禮·地官·司徒】旅師。【註】旅，猶處也。　\n\n又【周禮·冬官考工記函人】權其上旅，與其下旅。【註】上旅謂要以上，下旅謂要以下。【疏】謂札葉爲旅者，以札衆多，故言旅。　\n\n又【儀禮·鄕飮酒禮】司正升相旅，曰：某子受酬。【註】旅，序也。　\n\n又【禮·郊特牲】臺門而旅樹。【註】旅，道也。　\n\n又【禮·樂記】進旅退旅。【註】旅，猶俱也。　\n\n又【後漢·光武紀】至是野穀旅生。【註】不因播種而生，故曰旅。今字作穭，音呂。古字通。　又姓。【前漢·功臣表】昌平侯旅卿。　\n\n又【集韻】凌如切，音臚。𨻰也。"}