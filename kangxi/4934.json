{"拼音": "dǔ", "部首": "土", "笔画数": "11", "Unicode": "5835", "page": "234", "volume": "【丑集中】【土字部】", "notes": "\n\n【唐韻】當古切【集韻】【韻會】【正韻】董五切，𠀤音賭。【說文】垣也。一丈爲板，五板爲堵。【詩·小雅】百堵皆作【韓詩外傳】原憲居環堵之室，茨以蓬蒿。　又懸鐘磬之名。【周禮·春官】小胥半爲堵，全爲肆。【註】凡編鐘編磬，各十六枚，半懸之在一虡，謂之堵，全𨻰之在一虡，謂之肆。　又相安曰安堵。【史記·高帝記】上入關，約法三章，吏民皆安堵如故。　又畜積之象。【莊子·盗跖篇】欲富就利，故滿若堵。　又方語，若箇，這箇，兀的，曰阿堵。【晉書·王衍傳】衍口未嘗言錢字，婦令婢以錢繞牀下，不得行，衍晨起呼婢曰：舉却阿堵中物。　又姓。【左傳】鄭有堵叔。　\n\n又【廣韻】章也切【集韻】止野切，𠀤音者。縣名。【史記·張釋之傳】釋之，堵縣人。亦姓。【左傳】鄭堵女父，堵狗。　又山名。【山海經】苦山東曰堵山，神天愚居之。　又水名。【水經注】堵水，出堵陽北山南，源逕小堵鄕。【後漢·光武紀】岑彭爲征南大將軍，討鄧奉于堵鄕。　\n\n又【集韻】東徒切。同闍。城門臺也。　又時遮切，音蛇。【爾雅·釋宮】闍謂之臺。闍，或从土。\n\n考證：〔【周禮·春官】小胥凡爲堵，全爲肆。【註】凡編鐘編磬，各十六枚，半懸之在一簴，謂之堵，全陳之在一簴，謂之肆。〕　謹照原文凡爲堵改半爲堵。註内兩簴字𠀤改虡。"}