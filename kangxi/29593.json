{"拼音": "kuì,yǒng,yú,yǔ", "部首": "臼", "笔画数": "8", "Unicode": "81FE", "page": "1003", "volume": "【未集下】【臼字部】", "notes": "\r\n\r\n【唐韻】【集韻】𠀤求位切，音匱。同蕢。【說文】草器也。古象形。引論語：荷臾而過孔氏之門。或作䕚。◎按論語今作蕢。　\n\r\n又【廣韻】羊朱切【集韻】【韻會】容朱切【正韻】雲居切，𠀤音余。【儀禮·燕禮】寡君有不腆之酒，以請吾子之與寡君須臾焉。【中庸】道也者，不可須臾離也。　又姓。【左傳·文六年】賈季奔狄，宣子使臾駢送其帑。　又人名。【史記·封禪書】黃帝得寶鼎宛朐，問於鬼臾區。【淮南子·汜論訓】臾兒，易牙，湽澠之合者，嘗一哈水，而甘苦知矣。【註】臾兒，易牙，皆齊之知味者也。　又國名。【左傳·僖二十一年】任宿，須句，顓臾，風姓也。【註】顓臾在泰山南，武陽縣東北。\n\r\n又【字彙補】鳧臾，東方國名。卽扶餘也。　\n\r\n又【荀子·大略篇】語曰：流丸止于甌臾，流言止于智者。　\n\r\n又【集韻】【韻會】𠀤勇主切，音庾。【周禮·冬官考工記·弓人】往體多，來體寡，謂之夾臾之屬。【註】夾臾之弓，合五成規。【疏】夾臾，反張多隨，曲執向外。【釋文】臾，音庾。　\n\r\n又【正韻】尹竦切，音勇。縱臾，與慫慂通。詳心部慂字註。　\n\r\n又【韻補】叶兪戍切，音裕。【漢·廣陵厲王歌】奉天期兮不得須臾，千里馬兮駐待隅路。"}