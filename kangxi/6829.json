{"拼音": "wán", "部首": "宀", "笔画数": "7", "Unicode": "5B8C", "page": "282", "volume": "【寅集上】【宀字部】", "notes": "\n\n【唐韻】【集韻】【韻會】【正韻】𠀤胡官切，音桓。【說文】全也。【論語】苟完矣。【莊子·天地篇】不以物挫志之謂完。\n\n又【戰國策】不如伐蜀之完也。　\n\n又【玉篇】保守也。【史記·蔡澤傳】子胥智而不能完吳。　又繕也。【詩·大雅】溥彼韓城，燕師所完。\n\n又【左傳·隱元年】大叔完聚。【註】謂完城郭也。　又堅好也。【周禮·冬官考工記】輪敝三才不失職，謂之完。【註】謂輪雖敝盡，而轂輻與牙不動也。　\n\n又【集韻】五勿切，音物。去髮形。【字彙補】音禿，引漢書完爲城旦。見古音叢目讀。　又叶胡光切，音皇。【楚辭·九章】何獨樂斯之謇謇兮，願蓀美之可完。叶上亡。　\n\n又【說文】古文寬字。註詳十二畫。"}