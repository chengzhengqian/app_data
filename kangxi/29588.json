{"拼音": "jiù", "部首": "臼", "笔画数": "6", "Unicode": "81FC", "page": "1003", "volume": "【未集下】【臼字部】", "notes": "\r\n\r\n【廣韻】其九切【集韻】【韻會】【正韻】巨久切，𠀤音咎。【說文】舂也。本作𠚒，隷省作臼。古者掘地爲臼，其後穿木石。象形，中象米。【徐曰】臼字中四注，與函字下，鼠字上，及古文齒字，皆偶相似而非也。【世本】雍父作臼。【呂氏春秋】赤冀作臼。【易·繫辭】斷木爲杵，掘地爲臼。臼杵之利，萬民以濟。【沈約·捉搦歌】粟榖難舂付石臼。【柳宗元詩】日午夢覺無餘聲，山童隔竹敲茶臼。　又星名。【史記·天官書】杵臼四星，在危南。【註】杵臼三星，在丈人星旁，主軍糧。　又地名。【左傳·僖二十四年】濟河圍令狐，入桑泉，取臼衰。【註】解縣東南有臼城。　又水名。【左傳·定五年】將涉于成臼。【註】江夏竟陵縣有臼水，出𦖂屈山，西南入漢。【後漢·章帝紀】罷常山，呼沱石臼河漕。【註】石臼，河名也，在今定州唐縣東北。　又山名。【山海經】踵臼之山，無草木。　又鳥名。【讀曲歌】打殺長鳴雞，彈去烏臼鳥。　又樹名。【古西洲曲】日暮伯勞飛，風吹烏臼樹。　又姓。【左傳】華謳家臣臼任。\n\r\n又【韻補】叶敞呂切，音處。【韓愈·元和聖德詩】遂自顚倒，若杵投臼。叶下渚。"}