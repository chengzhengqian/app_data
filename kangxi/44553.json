{"拼音": "hún", "部首": "鬼", "笔画数": "13", "Unicode": "9B42", "page": "1461", "volume": "【亥集上】【鬼字部】", "notes": "\r\n\r\n【唐韻】戸昆切【集韻】【韻會】【正韻】胡昆切，𠀤音渾。【說文】陽氣也。【易·繫辭】遊魂爲變。【禮·檀弓】魂氣則無不之也。【左傳·昭七年】人生始化爲魄。旣生魄，陽曰魂。【疏】魂魄，神靈之名。附形之靈爲魄。附氣之神爲魂也。【淮南子·說山訓】魄問於魂。【註】魄，人隂神。魂，人陽神。【白虎通】魂，猶伝伝也，行不休於外也，主於情。【又】魂者，芸也，情以除穢。　\n\r\n又【揚子·太𤣥經】魂魂萬物。【註】魂魂，多貌。　\n\r\n又【韻補】叶胡勻切，音芸。【曹大家·東征賦】乃遂往而徂逝兮，聊遊目而遨魂。歷七邑而觀覽兮，遭鞏縣之多艱。艱，音勤。　又叶胡勬切，音弦。【黃庭經】赤帝黃老與我魂，三眞扶胥共房津。津，音煎。"}