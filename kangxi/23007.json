{"拼音": "mào,mòu,wú", "部首": "目", "笔画数": "14", "Unicode": "7780", "page": "813", "volume": "【午集中】【目字部】", "notes": "\r\n\r\n【唐韻】【集韻】【韻會】【正韻】𠀤莫𠋫切，音茂。【說文】低目謹視也。　\n\r\n又【玉篇】目不明貌。【晉書·天文志】眼瞀精絕，故蒼蒼也。【揚子·太𤣥經】視也見，而晦也瞀。【亢倉子·全道篇】夫瞀視者，以黊爲赤。【註】黊同黃。【韓愈·南山詩】淚目苦矇瞀。　又亂也。【北史·房豹傳】是非瞀亂。【楚辭·九章】中悶瞀之忳忳。【註】煩亂也。　又不敢正視貌。【荀子·非十二子篇】子弟之容瞀瞀然。　又被髮也。【淮南子·道應訓】去其瞀而載之木。【註】木騖鳥冠也。　又蟲名。【埤雅】蜹似蚊而小。一名瞀芮。【列子·天瑞篇】瞀芮生乎腐蠸。　又姓。【左傳】莒有瞀胡。　又通作貿。【禮·檀弓】貿貿然來。【註】貿貿，不明貌。與瞀同。　又通作霿。【廣韻】䐨瞀。【集韻】作䐨霿，鄙吝心不明也。【正韻】無識也。【荀子·儒效篇】愚陋傋瞀。【註】傋音寇，愚也。瞀，無知也。【前漢·五行志】作傋霿。　又通作愗。【楚辭·九辯】直怐愗以自苦。【註】愗音茂，愚貌。與瞀通。互詳䐨字註。　\n\r\n又【集韻】【韻會】𠀤迷浮切，音謀。義同。　\n\r\n又【王逸·九思】復顧兮彭瞀，叶上憂下投。本作務。務光，古介士也。一作牟光。古務瞀牟𠀤通。　\n\r\n又【廣韻】莫角切。【集韻】墨角切，𠀤尨入聲。目不明也。　\n\r\n又【集韻】【韻會】𠀤亡遇切，音務。義同。　又俯視也。【黃帝素問】民病肩臂瞀重。【註】低目俯首曰瞀。【靈樞經】交兩手而瞀爲臂厥。【註】瞀，目垂貌。　\n\r\n又【集韻】微夫切，務平聲。【前漢·地理志】雊瞀，縣名，屬上谷郡。【註】孟康音句無。　\n\r\n又【字彙補】莫到切，音冒。視眩易也。【莊子·徐無鬼】予適有瞀病。　\n\r\n又【埤雅】莫卜切，音木。雀目夕昏，人有至夕昏不見物者，謂之雀瞀。　【說文】本作瞀。【集韻】或作𥈆。瞀字原刻从攴，不从攵。"}