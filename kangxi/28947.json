{"拼音": "fǔ,pú", "部首": "肉", "笔画数": "11", "Unicode": "812F", "page": "985", "volume": "【未集下】【肉字部】", "notes": "\r\n\r\n【唐韻】方武切【集韻】【韻會】匪父切【正韻】斐古切，𠀤音甫。【說文】肉乾也。【玉篇】脯，腊也。【廣韻】乾脯。【前漢·東方朔傳】乾肉爲脯。【禮·內則】牛脩，鹿脯，田豕脯，麋脯，麕脯。【韻會】薄析曰脯，捶之而施薑椒曰鍛脩。【釋名】脯，搏也。乾燥相搏著也。【禮·曲禮】以脯脩置者，左朐右末。【詩·大雅】爾殽伊脯。【前漢·貨殖傳】濁氏以胃脯而連騎。【註】今大官常以十月作沸湯，燖羊胃，以末椒薑扮之，暴使燥，是也。　\n\r\n又【集韻】蓬逋切，音蒲。與酺通。大飮酒也。　\n\r\n又【集韻】蒲故切，音步。爲人物災害之神。一曰會聚飮食也。本亦作酺。"}