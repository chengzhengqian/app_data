{"拼音": "suì", "部首": "火", "笔画数": "16", "Unicode": "71E7", "page": "684", "volume": "【巳集中】【火字部】", "notes": "\n\n〔古文〕𤑾𤓫【廣韻】【集韻】【韻會】【正韻】𠀤徐醉切，音遂。【玉篇】以取火於日。【禮·內則】左佩金燧，右佩木燧。【註】金燧取火於日。木燧鑽火也。【左傳·文十年】命夙駕載燧。\n\n又【定二年】鍼尹固與王同舟，王使執燧象，以奔吳師。【註】燒火燧繫象尾。　\n\n又【周禮·冬官考工記】金有六齊，金錫半，謂之鑒燧之齊。【註】鑒燧取水火於日月之器也。　\n\n又【史記·三皇紀】自人皇巳後，有五龍氏。燧人氏。又作遂。【周禮·秋官·司烜氏】掌以夫遂，取明火于日。【註】夫遂，陽遂也。【疏】取火於日，故名陽遂。猶取火於木，爲木遂也。\n\n又【史記·韓安國傳】攻烽燧，互詳烽字註。　【玉篇】同㸂。亦作鐆。\n\n考證：〔【周禮·冬官考工記·輈人】金錫半，謂之鑒燧之齊。〕　謹按所引係攻金之事，與輈人無涉。謹照原文輈人改金有六齊。〔【史記·三皇紀】自人王以後，有五龍氏。燧人氏。〕　謹照原文人王改人皇。"}