{"拼音": "hái", "部首": "子", "笔画数": "9", "Unicode": "5B69", "page": "279", "volume": "【寅集上】【子字部】", "notes": "\n\n【廣韻】戸來切【集韻】【韻會】【正韻】何開切，𠀤亥平聲。【說文】小兒笑也。本作咳，从口亥聲。【玉篇】幼稚也。【孟子】孩提之童。【註】小兒知孩笑，可提抱者。　又頷下曰孩。【禮·內則】三月之末，父執子右手，孩而名之。　又蟲類亦曰孩。【禮·月令】無殺孩蟲。【註】言蟲始生如孩也。　又叶洪孤切，音胡。【道藏歌】仰翕長庚井，練胎反嬰孩。太乙保命籍，南陵拔夜居。　又叶絃雞切，音奚。【郭璞·遊仙詩】奇齡邁五龍，千歲方嬰孩。嫦娥揚妙音，洪厓頷其頤。"}