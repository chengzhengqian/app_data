{"拼音": "bá,bèi", "部首": "手", "笔画数": "8", "Unicode": "62D4", "page": "426", "volume": "【卯集中】【手字部】", "notes": "\n\n【唐韻】【集韻】【韻會】𠀤蒲八切，辦入聲。【說文】擢也。【增韻】抽也。【易·乾·文言】確乎其不可拔。\n\n又【泰卦】拔茅茹，以其彙征吉。【後漢·蔡邕傳】連見拔擢，位在上列。【晉書·胡母輔之傳】甄拔人物。　\n\n又【爾雅·釋詁】殲拔殄，盡也。　\n\n又【增韻】攻而舉之也。【前漢·高帝紀】攻碭，三日拔之。【註】破城邑而取之，若拔樹木幷得其根本。　\n\n又【唐韻】【集韻】【韻會】【正韻】𠀤蒲撥切，音跋。回也。　\n\n又【增韻】疾也。【禮·少儀】毋拔來。【疏】拔，速疾之意。【前漢·𨻰項傳贊】拔起隴畝之中。【註】疾起也。　又挺也。特立貌。【杜甫詩】友于皆挺拔。　又括也。矢末也。【詩·秦風】舍拔則獲。【疏】以鏃爲首，故拔爲末。　又除也。【周禮·秋官·赤犮氏註】赤犮猶言捇拔。【疏】拔，除去之也。　又與茇通。【前漢·禮樂志】拔蘭堂。【註】拔，舍止也。　\n\n又【集韻】北末切，音撥。把也。　\n\n又【集韻】【韻會】𠀤蒲蓋切，音旆。【詩·大雅】柞棫拔矣。【疏】拔然生柯葉也。　\n\n又【集韻】【韻會】蒲昧切【正韻】步昧切，𠀤音佩。【詩·大雅·朱傳】挺拔而上，不拳曲蒙密也。　又拂取也。　\n\n又【唐韻】【集韻】𠀤房越切，音伐，草名。【爾雅·釋草】拔蘢葛。【註】似葛，蔓赤，葉多。　\n\n又【集韻】筆別切。讀若分別之別。晉俗謂平地除𡊅曰拔。　\n\n又【張華·鮑文泰誄】抱道冲虚，執義貞厲。栖遲無悶，不營不拔。厲音列。"}