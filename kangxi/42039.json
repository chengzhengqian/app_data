{"拼音": "hè,huò,suǒ", "部首": "雨", "笔画数": "16", "Unicode": "970D", "page": "1375", "volume": "【戌集中】【雨字部】", "notes": "\r\n\r\n【廣韻】虛郭切【集韻】【韻會】【正韻】忽郭切，𠀤音霩。【玉篇】揮霍。【集韻】揮霍，猝遽也。【陸機·文賦】紛紜揮霍。【註】揮霍，疾貌。【馬融·廣成頌】徽嫿霍奕。　\n\r\n又【荀子·議兵篇】霍焉離耳。【註】霍焉，猶渙焉也。【司馬相如·大人賦】霍然雲消。　\n\r\n又【揚雄·甘泉賦】翕赫曶霍。【註】師古曰：開合之貌。【文選註】曶霍，疾貌。　\n\r\n又【前漢·嚴助傳】夏月暑時，歐泄霍亂之疾。　\n\r\n又【爾雅·釋山】大山宮，小山霍。【註】宮謂圍繞之。【疏】小山在中，大山在外，圍繞之。山形若此者名霍，非謂大山名宮，小山名霍也。　又山名。【爾雅·釋山】江南衡。【註】衡山，南嶽。【又】霍山爲南嶽。【註】卽天柱山。【疏】衡之與霍，一山而有二名也。本衡山，一名霍山。漢武帝移嶽神於天柱，又名天柱，亦爲霍，故漢已來衡霍別矣。【註】卽天柱山。此據作註時霍山爲言也。其經之霍山，卽江南衡是也。○按據此註，霍山有二，南嶽衡山及天柱山，皆名霍山。白虎通：南方爲霍，霍之爲言護也。言太陽用事，護養萬物也。風俗通義，衡山，一名霍山者，萬物盛長，垂枝布葉，霍然而大。又周禮夏官職方氏：河內曰冀州，其山鎭曰霍山。爾雅釋地：西方之美者，有霍山之多珠玉焉。晉語：景霍以爲城。註：景，大也。大霍，晉山名。　又國名。【書·蔡仲之命傳】武王克商，封弟叔處于霍。【左傳·閔元年】滅霍。【註】永安縣有霍大山。霍國，姬姓。　又邑名。【左傳·哀四年】襲梁及霍。【註】梁南有霍陽山，蠻子之邑也。【公羊傳·僖二十一年】會于霍。　又姓。【廣韻】武王弟霍叔之後也。　又與藿通。【前漢·鮑宣傳】漿酒霍肉。【註】劉德曰：視肉如藿也。師古曰：霍，豆菜，貧人茹之。　\n\r\n又【玉篇】鳥飛急疾貌。　\n\r\n又【集韻】歷各切，音洛。艸名。【爾雅·釋草】枹霍首。　\n\r\n又【集韻】曷各切，音鶴。義同。或作藿。通作隺。　又上聲，音瑣。霍人，地名。【史記·周勃世家】降下霍人。【註】正義曰：霍，音瑣，又蘇寡反。師古曰：山寡反。"}