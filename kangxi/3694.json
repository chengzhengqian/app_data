{"拼音": "hē,hè,yè", "部首": "口", "笔画数": "12", "Unicode": "559D", "page": "199", "volume": "【丑集上】【口字部】", "notes": "\n\n【唐韻】於介切【集韻】乙芥切，𠀤音噎。【說文】㵣也。【後漢·竇憲傳】憲隂喝不得對。【註】隂喝，猶噎塞也。隂，於禁反。喝，一介反。　\n\n又【後漢·張酺傳】被矢貫咽，聲音流喝。【註】喝，一介反。廣蒼曰：聲之幽也。【張正見·秋蟬喝柳詩】長楊流喝盡。　\n\n又【玉篇】嘶聲也。【王充·論衡】兒生，號啼之聲鴻朗高暢者壽，嘶喝濕下者夭。　\n\n又【廣韻】於犗切【集韻】【正韻】於邁切【韻會】幺邁切，𠀤音餲。【廣韻】嘶聲。　\n\n又【集韻】饐聲。【司馬相如·子虛賦】榜人歌聲流喝。【註】徐廣曰：喝，烏邁反。\n\n又【集韻】丘蓋切【韻會】苦蓋切，𠀤音磕。【集韻】與𡁁同，聲也。　\n\n又【廣韻】【集韻】【韻會】【正韻】𠀤許葛切，音暍。【廣韻】本作𠿒，訶也。【戰國策】恫疑虛喝。【又】橫人日夜務以秦權恐喝諸侯，以求割地。【集韻】亦作𡀽。　\n\n又【集韻】何葛切，音曷。呼也。　又一曰喉喝，怒聲。"}