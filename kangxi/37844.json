{"拼音": "líng", "部首": "車", "笔画数": "12", "Unicode": "8EE8", "page": "1241", "volume": "【酉集下】【車字部】", "notes": "\r\n\r\n【廣韻】【韻會】𠀤郞丁切，音靈。【說文】車轖閒橫木。【玉篇】車闌也。【集韻】車有和鈴也。【禮·曲禮】展軨效駕。【註】車轄頭轊也。　又獵車也。【前漢·宣帝紀】以軨獵車奉迎曾孫。【註】載獵車前有曲軨。　又重較也。【楚辭·九辯】倚結軨兮長太息。　又顛軨，地名。【左傳·僖二年】入自顛軨。【註】虞境也。　又軨軨，獸名。【山海經】空桑之山有獸焉，其狀如牛而虎文，其名曰軨軨。　又與欞通。【揚雄·甘泉賦】據軨軒而周流兮。【註】軨軒，謂前軒之軨也。軨者，軒閒小木也。或作䡼、䡿，音義𠀤同。\n\r\n考證：〔【禮·曲禮】展鈴效駕。〕　謹照原文鈴改軨。〔【前漢·宣帝紀】以軨車奉迎曾孫。【註】軨車，獵車前有曲鈴。〕　謹照原文以軨下增獵字。註中軨車獵車改載獵車。曲鈴改曲軨。〔又㒹軨，地名。【左傳·僖二年】入自㒹軨。〕　謹照原文两㒹字𠀤改顛。"}