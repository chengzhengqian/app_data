{"拼音": "dié,qiè,xiè,yì,zhá", "部首": "水", "笔画数": "12", "Unicode": "6E2B", "page": "634", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤私列切，音薛。【說文】除去也。一曰治井也。【易·井卦】井渫不食。【註】渫，泥不停汙也。　又散也。【前漢·食貨志】農民有錢粟，有所渫。　\n\n又【揚子·方言】渫，歇也。【曹植·七啓】爲歡未渫。　又漏也。與洩同。【莊子·秋水篇】尾閭渫之而不虛。　又汙也。【王褒·聖主得賢臣頌】去卑辱奧渫而升本朝。【註】渫，狎也，汙也。　又慢也。【詩傳】醉而不出，是渫宗也。【正義】醉仍不出，是渫慢宗子也。　又水名。【水經注】渫水，出建平郡，東逕渫陽縣。　又姓。古賢人渫子，見【韓非子】。　\n\n又【集韻】食列切，音舌。亦除去也。　又實協切。水名，在上黨。　\n\n又【集韻】【韻會】並達協切，音牒。渫渫，波連貌。【郭璞·江賦】長波浹渫。　\n\n又【前漢·王莽傳】憒毦不渫。【註】渫，徹也，通也。　\n\n又【集韻】直甲切，音霅。水貌。義同。　又以制切，音曳。烝蔥也。亦作㳿。"}