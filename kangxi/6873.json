{"拼音": "kè", "部首": "宀", "笔画数": "9", "Unicode": "5BA2", "page": "284", "volume": "【寅集上】【宀字部】", "notes": "\n\n【唐韻】苦格切【集韻】【韻會】【正韻】乞格切，𠀤坑入聲。【說文】寄也。从宀各聲。　\n\n又【廣韻】賔客。【周禮·秋官】大行人掌大賔之禮，及大客之儀。【註】大賔爲五等諸侯，大客卽其孤卿。\n\n又【司儀】諸公相爲賔，諸公之臣相爲國客。　又主客。【禮·郊特牲】天子無客禮，莫敢爲主焉。　\n\n又【左傳·僖二十四年】宋，先代之後也，於周爲客。　又凡自外至者皆曰客。【易·需卦】有不速之客三人來，敬之終吉。　又外𡨥亦曰客。【易·繫辭】重門擊柝，以待暴客。　又姓。【正字通】漢客孫，廣德人。　又叶苦各切，音恪。【詩·小雅】所謂伊人，於焉嘉客。叶上夕藿。夕音削。　\n\n又【楚辭·哀郢】順風波以從流兮，焉洋洋而爲客。凌陽侯之氾濫兮，忽翺翔之焉薄。\n\n考證：〔【禮·郊特牲】天子無客禮，莫敢爲主也。〕　謹照原文也改焉。〔【易·繫辭】重門擊柝，以禦暴客。〕　謹照原文禦改待。"}