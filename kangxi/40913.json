{"拼音": "lǘ", "部首": "門", "笔画数": "9", "Unicode": "95FE", "page": "1335", "volume": "【戌集上】【門字部】", "notes": "\r\n\r\n【廣韻】力居切【集韻】【韻會】【正韻】凌如切，𠀤音臚。【說文】里門也。周禮五家爲比。五比爲閭。閭，侶也。二十五家相羣侶也。【書·武成】式商容閭。【傳】式其閭巷。【禮·內則】與其得罪於鄕黨州閭。【註】二十五家爲閭。【戰國策】齊桓公，宮中女市女閭七百。【註】閭里，中門也。【後漢·班固傳】閭閻且千。【註】字林曰：閭里，門也。　又門名。【左傳·襄十八年】州綽門於東閭。【註】齊東門。【穀梁傳·成元年】客不說而去，相與立胥閭而語。【註】胥閭，門名。【釋文】閭，力居反。　又仙所居。【史記·孝武紀】石閭者，在泰山下阯南方，方士多言此仙人之閭也。　又亭名。【春秋·襄二十一年】邾庶其以漆閭丘來奔。【註】高平南，平陽縣西北有顯閭亭。　又古官名。【周禮·地官·閭胥】閭胥各掌其閭之徵令。【離騷序】屈原與楚同姓，仕於懷王，爲三閭大夫。【史記·屈賈傳註】三閭之職，掌王族三姓。　又石名。【五音集韻】尾閭。司馬云：閭者，聚也。水聚族之處，在扶桑東，一名沃焦。一石，方圓四萬里，厚四萬里，海水注者無不燋。　又山名。【爾雅·釋地】東方之美者，有醫無閭之珣玗琪焉。【註】醫無閭，山名。今在遼東。　\n\r\n又【揚子·方言】舟首謂之閤閭。【註】今江東呼船頭屋謂之飛閭是也。　又劒名。【荀子·性惡篇】干將，莫邪，鉅闕，辟閭，此皆古之良劒也。註：《新序》曰：辟閭、巨闕，天下之良劔也。　\n\r\n又【五音集韻】草名。狀如艾蒿。【前漢·司馬相如傳】奄閭軒于。【註】奄閭，蒿也。子可治疾。　\n\r\n又【正韻】𠀤閭，木名。【史記·司馬相如傳】仁頻、幷閭。【註】仁頻、幷閭俱註作椶。然攷之櫚皮作索，則椶應屬幷閭，仁頻作梹榔也。　\n\r\n又【集韻】獸名。如驢，一角，岐蹄。【山海經】縣雍之山，其獸多閭麋。【註】郭曰，閭卽羭也。似驢而岐蹄，角如麢羊。一名山驢。　又美女。【戰國策】閭姝、子奢莫如媒兮。【註】閭姝，荀子作閭娵。韋昭云：梁王魏翟之美女。　又姓。【左傳·定十一年】宗子陽與閭丘明相厲也。【前漢·藝文志】閭丘子十三篇。【註】魏人。【正字通】將閭、閭葵，皆複姓。漢唐君𥓓：處士閭葵班。　又人名。【史記·秦本紀】吳王闔閭。【前漢·武帝紀】東夷薉君南閭等。【註】南閭者，薉君之名。【史記·建元以來王子侯者年表】俞閭侯。\n\r\n考證：〔又旗名。【詩·衞風·孑孑干旟疏】閭旐。〕　謹按詩云鄕旗，州旟，黨旟，族旐，閭旐，比旌，謂鄕用旗州黨用旟族閭用旐比用旌，非以閭旐爲旗名也。今省去此段，於上文古之良劔也下，增註新序曰辟閭巨闕天下之良劔也。"}