{"拼音": "zǔn", "部首": "手", "笔画数": "15", "Unicode": "6499", "page": "454", "volume": "【卯集中】【手字部】", "notes": "\n\n【唐韻】茲損切【集韻】【韻會】【正韻】祖本切，𠀤尊上聲。【廣韻】挫趨也。【增韻】裁抑也。【禮·曲禮】君子恭敬撙節，退讓以明禮。【註】撙，猶趨也。【疏】節法度也，言恆趨於法度也。【戰國策】伏軾撙銜，橫歷天下。【註】撙，挫也，猶頓銜勒也。　又撙撙，聚貌。【揚雄·甘泉賦】齊總總以撙撙，其相膠葛兮。或作繜。通作僔。又作𠟃。\n\n考證：〔【揚雄·甘泉賦】齊總總撙撙，其相膠葛兮。〕　謹照原文總總下增以字。"}