{"拼音": "qiǎn,jiān", "部首": "水", "笔画数": "8", "Unicode": "6D45", "page": "632", "volume": "【巳集上】【水字部】", "notes": "\n\n【唐韻】【正韻】七衍切【集韻】【韻會】此演切，𠀤千上聲。【說文】水不深也。【詩·邶風】就其淺矣。　\n\n又【荀子·修身篇】少聞曰淺。　又虎皮也。【詩·大雅】鞹鞃淺幭。【傳】淺，虎皮淺毛也。　又凡獸之淺毛者，皆曰淺。【周禮·春官】巾車鹿淺𧜀。【註】以夏鹿皮爲覆笭。【疏】夏時鹿毛新生爲淺毛，故云。　\n\n又【廣韻】則前切【集韻】將先切，𠀤音箋。與濺同。淺淺，水疾流貌。【楚辭·九歌】石瀨兮淺淺。　\n\n又【集韻】在演切，音踐。【古文尚書堯典】寅淺納日。馬融讀。今作餞。　又則旰切，音贊。與灒同。汙灑也。　又子賤切，音箭。與濺同。水激也。【儀禮·士虞禮註】槃以盛棄水，爲淺汙人也。　又與翦通。【儀禮·士喪禮】用疏布緇翦。【註】翦，淺也。"}