{"拼音": "xīng,xìng", "部首": "臼", "笔画数": "6", "Unicode": "5174", "page": "1005", "volume": "【未集下】【臼字部】", "notes": "\r\n\r\n【唐韻】【韻會】【正韻】𠀤虛陵切，音𨞾。【爾雅·釋言】興，起也。【詩·小雅】夙興夜寐。【禮·中庸】國有道，其言足以興。【註】興，謂起在位也。　\n\r\n又【廣韻】盛也。【詩·小雅】天保定爾，以莫不興。【箋】興，盛也。　\n\r\n又【五音集韻】舉也。【周禮·夏官·大司馬】進賢興功，以作邦國。【註】興，猶舉也。　又動也。【周禮·冬官考工記·弓人】下柎之功，末應將興。【註】興，猶動也。　\n\r\n又【詩·大雅】興迷亂于政。【箋】興，猶尊尚也。　\n\r\n又【周禮·地官·旅師】頒其興積。【註】縣官徵聚物曰興。今云軍興是也。\n\r\n又【司稼】平其興。【註】所徵賦。　又州名。【五音集韻】漢置武都郡，魏立東西州。梁爲興州，因武興山而名。　又縣名。【李顒·涉湖詩】旋經義興境。　又殿名。【張衡·西京賦】龍興含章。【註】龍興，殿名。　又姓。【姓譜】漢濟陰王，謁者興渠。　\n\r\n又【廣韻】【集韻】【韻會】【正韻】𠀤許應切，音嬹。【集韻】象也。　\n\r\n又【韻會】比興。【增韻】興，况意思也。【周禮·春官·大師】敎六詩，曰風曰賦曰比曰興曰雅曰頌。【詩詁】興者，感物而發，如倉庚于飛，熠燿其羽，昔我往矣，楊柳依依之類。　\n\r\n又【正韻】悅也。【禮·學記】不興其藝，不能樂學。【註】興之言喜也。【殷仲文詩】獨有淸秋日，能使高興盡。　\n\r\n又【正韻】許刃切，音釁。【禮·文王世子】旣興器用幣。【釋文】音同釁。　\n\r\n又【韻補】叶火宮切，音凶。【馬融·長笛賦】曲終闋盡，餘弦更興。繁手累發，密櫛𤴁重。重平聲。　又叶虛良切，音香。【徐幹·雜詩】沈隂增憂愁，憂愁爲誰興。念與君相別，乃在天一方。【潘乾𥓓】實天生德，有漢將興。子子孫孫，俾爾熾昌。　又叶丘侵切，音欽。【詩·大雅】殷商之旅，其會如林。矢于牧野，維予侯興。\n\r\n考證：〔\n\r\n又【掌均】平其興。〕　謹按周禮無掌均之官，所引出地官司稼。掌均謹改司稼。"}