{"拼音": "qiāng", "部首": "虫", "笔画数": "13", "Unicode": "8723", "page": "1086", "volume": "【申集中】【虫字部】", "notes": "\r\n\r\n【唐韻】去羊切【韻會】墟羊切【正韻】驅羊切，𠀤音羌。【玉篇】蜣蜋，啖糞蟲也。【爾雅·釋蟲】蛣蜣，蜣蜋。【疏】蛣蜣，一名蜣蜋。黑甲，翅在甲下。噉糞土，喜取糞作丸而轉之。《莊子》蛣蜣之智在于轉丸是也。【古今注】蜣蜋能以土苞糞推轉成丸，圓正無斜角。一曰轉丸，一曰弄丸。【關尹子·四符篇】蜣蜋轉丸，丸成而精思之，而有蝡白者存丸中，俄去殻成蟬。【埤雅】蛣蜣無鼻而聞香。"}