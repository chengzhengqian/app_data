{"拼音": "yuè", "部首": "龠", "笔画数": "17", "Unicode": "9FA0", "page": "1538", "volume": "【亥集下】【龠字部】", "notes": "\r\n\r\n【唐韻】以灼切【集韻】【韻會】【正韻】弋灼切，𠀤音藥。【說文】樂之竹管，三孔，以和衆聲也。从品侖。侖，理也。【博雅】龠謂之笛，有七孔。【詩·邶風】左手執龠。　又作籥。【爾雅·釋樂】大籥謂之產，其中謂之仲，小者謂之箹。【春秋·宣八年】壬午猶繹，萬入去籥。【註】籥，管也。　\n\r\n又【正韻】量名。器狀似爵，以康爵祿。【前漢·律歷志】龠者，黃鍾律之實，躍微動氣而生物也。容千二百黍，合龠爲合，十合爲升，十升爲斗，十斗爲斛。【字彙】樂之竹管𠀤謂之龠，惟黃鍾之管，實以黍米，積之而成五量之名。說文，樂龠字，本作龠。別作籥字，註：書僮竹笘也。謂編竹習書也。今以龠爲龠合字，以籥爲樂籥字，後世遂因之，字从品从侖。俗省作二口。\n\r\n考證：〔【釋名】龠謂之笛。〕　謹照原書釋名改博雅。"}