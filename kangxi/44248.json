{"拼音": "shǒu", "部首": "首", "笔画数": "9", "Unicode": "9996", "page": "1427", "volume": "【戌集下】【首字部】", "notes": "\r\n\r\n〔古文〕𩠐𥃻【廣韻】書久切【集韻】【韻會】【正韻】始九切，𠀤音手。【說文】頭也。【易·說卦】乾爲首。【周禮·春官·大祝】辨九𢷎，一曰䭫首，二曰頓首，三曰空首。【註】稽首，拜頭至地也。頓首，拜頭叩地也。空首，拜頭至手，所謂拜手也。　又元首，君也。【書·益稷】元首起哉。　\n\r\n又【廣韻】始也。【公羊傳·隱六年】春秋雖無事，首時過則書。【註】首，始也。時，四時也。過，歷也。春以正月爲始，夏以四月爲始，秋以七月爲始，冬以十月爲始。　\n\r\n又【揚子·方言】人之初生謂之首。　又魁帥也。【禮·檀弓】毋爲戎首，不亦善乎。【註】爲兵主來攻伐曰戎首。　又標表也。【禮·閒傳】苴惡貌也。所以首其內，而見諸外也。【集說】首者，標表之義，蓋顯示其內心之哀痛于外也。　又要領也。【書·秦誓】予誓告汝羣言之首。【傳】衆言之本要。　\n\r\n又【左傳·僖十五年】秦獲晉侯以歸，大夫反首拔舍從之。【註】反首，謂頭髮下垂。　\n\r\n又【左傳·成十六年】塞井𡗝竈，𨻰於軍中，而疏行首。【註】疏行首者，當陣前決開營壘爲戰道。　\n\r\n又【禮·曲禮】進劒者左首。【疏】首，劒拊環也。　\n\r\n又【周禮·冬官考工記·廬人】五分其晉圍，去一以爲首圍。【註】首，殳上鐏也。　又貍首，樂章名。【周禮·春官·樂師】凡射，諸侯以貍首爲節。　\n\r\n又【禮·檀弓】貍首之斑然。【註】木文之華。　又官名。【史記·犀首傳】犀首者，魏之隂晉人也。名衍，姓公孫氏。【註】司馬彪曰：若今虎牙將軍。　又山名。【書·禹貢】壺口雷首。【疏】在河東蒲坂縣南，一名首山。左傳宣二年，宣子田於首山，卽此。　又邑名。【春秋·僖五年】會王世子於首止。【註】衞地，𨻰留襄邑縣，東南有首鄕。【公羊傳】作首戴。\n\r\n又【左傳·昭二十八年】韓固爲馬首大夫。【註】今壽陽縣。又牛首，鄭邑，見【左傳·桓十四年】。又刳首，晉地，見【左傳·文七年】。　又國名。【山海經】有三首國。　又咳首，八蠻之一，見【風俗通】。　又馬名。【爾雅·釋獸】馬四蹢皆白，首。【註】蹢，蹄也。四蹄白者名首。俗呼爲踏雪馬。　\n\r\n又【禮·月令】首種不入。【註】首種謂稷。【疏】百穀稷先種，故云。　又豕首，茢甄別名。見【爾雅·釋草】。　又姓。【正字通】明弘治汀州推官首德仁。　\n\r\n又【廣韻】【集韻】【韻會】【正韻】𠀤舒救切，音狩。【廣韻】自首前罪。【正字通】有咎自𨻰，及告人罪，曰首。【前漢·文三王傳】驕嫚不首。【註】不首，謂不伏其罪也。首，失救反。　又服也。【後漢·西域傳】雖有降首，曾莫懲革。【註】首，猶服也，音式救反。　又頭向也。【禮·玉藻】君子之居恆當戸，寢恆東首。【註】首，生氣也。【釋文】首，手又反。　\n\r\n又【戰國策】以秦之疆首之者。【註】言以兵向之。　又叶詩紙切，音始。【揚子·太𤣥經】凍登赤天，隂作首也。虛羸踦踦，擅無已也。　又叶賞語切，音黍。【班固·述高帝贊】神母告符，朱旗廼舉。粵蹈秦郊，嬰來稽首。　又叶舂御切，音恕。【晉書·樂志鼓吹曲】征遼東，敵失據。威靈邁日域，公孫旣授首。\n\r\n考證：〔【周禮·春官·大祝】三曰空首。【註】空首，拜頭至手，所謂拜首也。〕　謹照原文拜首改拜手。〔【春秋·僖五年】諸侯盟于首止。【註】衞地，在陳留襄邑縣，東南有首鄕。〕　謹照五年經文改爲會王世子於首止。並照原註陳留上省在字。"}