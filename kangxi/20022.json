{"拼音": "hóu", "部首": "犬", "笔画数": "12", "Unicode": "7334", "page": "715", "volume": "【巳集下】【犬字部】", "notes": "\r\n\r\n【唐韻】【集韻】【韻會】【正韻】𠀤呼溝切，音侯。【說文】本作㺅，夒也。从犬，矦聲。【廣韻】獼猴，猱也。【埤雅】猴善𠋫，其字从侯。白虎通曰：侯，𠋫也。楚人謂之沐猴。舊說此獸無𦜉，以行消食。猨之德靜以緩，猴之德躁以囂。【史記·項羽紀】人言楚人沐猴而冠耳，果然。　又果名。【西京雜記】上林苑初修，羣臣各獻名果。查有三種，內有猴查。梅有七種，內有猴梅。"}