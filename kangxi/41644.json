{"拼音": "dài,dì,lì,yì", "部首": "隶", "笔画数": "8", "Unicode": "96B6", "page": "1363", "volume": "【戌集中】【隶字部】", "notes": "\r\n\r\n【唐韻】徒耐切【集韻】待戴切，𠀤音代。【說文】及也。从又，从尾省。又，持尾者，从後及之也。【玉篇】亦作逮。【集韻】或作𨽿。　\n\r\n又【廣韻】【集韻】【韻會】羊至切【正韻】以智切，𠀤音肄。義同。　\n\r\n又【廣韻】本也。　\n\r\n又【集韻】神至切，音示。《方言》餘也，秦晉之閒曰隶。○按今《揚子·方言》本作𨽹。　\n\r\n又【集韻】徒對切，音隊。从後及之也。　又一曰與也。　又大計切。音第。狐子也。○按《爾雅·釋獸》貍子𧳙。《釋文》音曳，《集韻》作隶，音大計切，未知何據。　又蕩亥切，音殆。與迨𨽿逮同。\n\r\n（隸）【唐韻】【集韻】𠀤郞計切，音麗。【說文】附著也。【後漢·馮異傳】部分諸將，各有配隸。【註】隸，屬也。\n\r\n又【孔融傳】皆隸名而已。　\n\r\n又【史記·酷吏傳】關東吏隸郡國出入關者。【註】隸，閱也。　\n\r\n又【廣韻】僕隸。【集韻】賤稱也。【左傳·隱五年】皁隸之事。【註】士臣皁，皁臣輿，輿臣隸。\n\r\n又【桓二年】士有隸子弟。【註】士𤰞，自以其子弟爲僕隸。【周禮·夏官·方相氏】帥百隸而時儺。【儀禮·旣夕】隸人涅厠。【註】隸人，罪人也。今之徒役作者也。【晉語】其猶隸農也。【註】隸，今之徒也。　又官名。【周禮·夏官】隸僕掌五寢之掃除糞洒之事。\n\r\n又【秋官】司隸掌五隸之灋：罪隸、蠻隸、閩隸、夷隸、貉隸。\n\r\n又【前漢·百官公卿表】司隸校尉周官。　\n\r\n又【後漢·律曆志】隸首作數。【註】博物記曰：隸首，黃帝之臣。一說隸首，善算者也。　\n\r\n又【正字通】姓也。漢隸延之。　又隸書。【晉書·衞恆傳】秦旣用篆，奏事繁多，篆字難成，卽令隸人佐書，曰隸字，漢因行之。隸書者，篆之捷也。○按隸書，諸說不一。或云秦後旴陽變小篆爲隸書。或言程邈獄中所造。韻會辨之頗當，蓋古之隸，卽今之眞書行書也。周興嗣千字文，杜藁鍾隸。蕭子雲云：論草隸法，逸少不及元常，子敬不及逸少。任玠五體序云：隸則羲、獻、鍾、庾、歐、虞、顏、柳。孫過庭書譜曰：元常精于隸，伯英工于草，逸少兼之，此皆以眞行書爲隸也。歐陽修集古錄，始誤以八分書爲隸。書苑云：蔡琰言，割程隸八分，取二分，割李篆二分，取八分，於是爲八分書。任玠亦云：八分酌乎篆隸之閒，則隸之非八分可知。唐六典云：校書郞正字，所掌字體有五，一古文，二大篆，皆不用。三小篆，印璽旗旛用之。四八分，石經𥓓刻用之。五隸書，典籍表奏公私文疏用之。據此，益可信隸卽今之楷書。《正字通》云：東魏大覺寺𥓓題曰：隸書，今楷字也。亦其一証。　\n\r\n又【集韻】力智切，音荔。附也。　\n\r\n又【類篇】力結切，音捩。僕也。　【說文】本作𨾀。【廣韻】俗作𥛬。【韻會】【正韻】作𨽾，非。"}