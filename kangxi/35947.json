{"拼音": "jiā", "部首": "豕", "笔画数": "16", "Unicode": "8C6D", "page": "1198", "volume": "【酉集中】【豕字部】", "notes": "\r\n\r\n【唐韻】古牙切【集韻】【韻會】【正韻】居牙切，𠀤音家。【說文】牡豕也。【揚子·方言】豬，北燕朝鮮之閒謂之豭。【易·姤卦註】羣豕之中，豭强而牝弱。【左傳·隱十一年】卒出豭。【疏】謂豕之牡者。【史記·秦始皇紀】夫爲寄豭。【註】夫淫他室，若寄豭之豬也。　\n\r\n又【韻會】或作猳。【史記·衞康叔世家】太子與五人介輿猳從之。　又叶洪孤切，音胡。【左傳·定十四年】宋野人歌曰：旣定爾婁豬，盍歸吾艾豭。\n\r\n考證：〔【史記·衞康叔世家】太子與五人介與猳從。〕　謹照原文與猳改輿猳。從下增之字。〔【左傳·定十四年】宋野人歌曰，旣定爾婁豬，盍歸我艾豭。〕　謹照原文歸我改歸吾。"}