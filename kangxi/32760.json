{"拼音": "yǎn,yàn", "部首": "虫", "笔画数": "15", "Unicode": "8758", "page": "1089", "volume": "【申集中】【虫字部】", "notes": "\r\n\r\n【唐韻】【集韻】𠀤於殄切，音偃。【詩·大雅】如蜩如螗。【傳】螗，蝘也。【疏】蟬屬也。草木疏云：一名蛁蟟，靑徐謂之螇螰，楚人謂之蟪蛄，秦燕謂之蛥蚗，或名之蜓蚞。郭云：俗呼爲胡蟬，江南謂之螗蛦，互詳蜩、蟬二字註。　又蝘蜓。【爾雅·釋魚】蜥蜴，蝘蜓。【揚雄·解嘲】執蝘蜓而嘲龜龍，不亦病乎。【註】說文曰：在壁曰蝘蜓，在草曰蜥蜴。【古今注】蝘蜓一名龍子，一曰守宮，一曰蛇醫，大者長三尺，其色黑紺者善螫人。一名黑螈，一名綠螈也。【廣韻】《博物志》：蝘蜓卽守宮，以器養之，食以朱砂，體盡赤，重七斤，擣萬杵，以㸃女人體，終身不滅。淫則㸃滅，故號守宮。漢武試之，驗。互見蜥字註。　\n\r\n又【集韻】隱幰切，音匽。義同。　或作𧓱。\n\r\n考證：〔【爾雅·釋蟲】蜥蜴，蝘蜓。〕　謹照原書釋蟲改釋魚。"}