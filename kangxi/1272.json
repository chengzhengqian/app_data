{"拼音": "miǎn,wèn", "部首": "儿", "笔画数": "7", "Unicode": "514D", "page": "124", "volume": "【子集下】【儿字部】", "notes": "\n\n【唐韻】亡辨切【集韻】【韻會】美辨切，𠀤音勉。【玉篇】去也，止也，脫也。【增韻】事不相及也。【正譌】从兔而脫其足。【前漢·賈誼傳】免起阡陌之中。【註】師古曰：免者，言免脫徭役也。\n\n又【廣韻】黜也。【韻會】縱也。【前漢·文帝紀】遂免丞相勃，遣就國。又姓。【韻會】衞大夫免餘。\n\n又【集韻】武遠切，音晚。默也。\n\n又【集韻】無販切，音萬。喪冠也。春秋傳，𨻰侯免擁社。徐邈讀。\n\n又【正韻】文運切，音問。娩生子也。又喪禮，去冠括髮也。【通雅】禮記云：公儀仲子之喪，檀公免焉。【註】兔音問，別作絻。又物之鮮者爲免。【禮·內則】菫荁枌楡免薧。【註】免新鮮者，薧乾𨻰者。言菫荁枌楡，或用新，或用舊也。"}