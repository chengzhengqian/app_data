{"拼音": "xī", "部首": "豕", "笔画数": "14", "Unicode": "8C68", "page": "1196", "volume": "【酉集中】【豕字部】", "notes": "\r\n\r\n【唐韻】虛豈切【集韻】【韻會】許豈切，𠀤希上聲。【玉篇】豕也。【莊子·知北遊】監市履豨。【註】豨，大豕也。　\n\r\n又【廣韻】楚人呼豬也。【揚子·太𤣥經】豨毅其牙。【註】豨，人呼豬也。　\n\r\n又【說文】豕走豨豨。【正韻】豕走聲也。【前漢·食貨志】王莽大募天下囚徒、人奴，名曰豬突豨勇。【師古曰】東方名豕曰狶。一曰豨，豕走也。　又封豨，神獸。【說文】古有封豨修蛇之害。【楚辭·天問】封豨是射。【註】神獸也。　又封豨，星名。詳前豕字註。　又𨻰豨，人名。見【史記·列傳】。　\n\r\n又【廣韻】香衣切【集韻】【韻會】香依切，𠀤音希。豬也。【揚子·方言】南楚謂之豨。　又藥名。【韓愈·進學解】訾醫師以昌陽引年，欲進其豨苓也。互詳豕字註。　\n\r\n又【本草綱目】豨薟，一名豬膏母。【李時珍曰】楚人呼豬爲豨，呼草之氣味辛毒爲薟。此草氣臭如豬而味薟螫，故名。　【廣韻】亦作狶。"}