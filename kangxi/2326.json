{"拼音": "wù", "部首": "勹", "笔画数": "4", "Unicode": "52FF", "page": "150", "volume": "【子集下】【勹字部】", "notes": "\n\n【唐韻】【集韻】【韻會】【正韻】𠀤文拂切，音物。【說文】勿，州里所建旗。象其柄，有三游，雜帛幅半異，所以趣民，故遽稱勿勿。【集韻】或作𣃦。又通作物。【周禮·春官·司常】九旗雜帛爲物。\n\n又【玉篇】非也。【廣韻】無也。【增韻】毋也。【韻會】莫也。【通志】勿，州里之旗也。而爲勿不之勿，借同音，不借義。【論語】非禮勿視。【朱註】勿者，禁止之辭。\n\n又【韻會】愨愛貌。【禮·祭義】勿勿諸其欲其饗之也。【註】猶勉勉也。\n\n又【六書正譌】事物之物，本只此字，後人加牛以別之。\n\n又【顏氏家訓篇】書翰稱勿勿，不知所由。或妄言此匆匆之殘缺者。及考《說文》乃知怱遽者稱爲勿勿。【東觀餘論】今俗勿中加點作匆，爲怱遽字，彌失眞矣。\n\n又【正韻】莫勃切，音沒。掃塵也。【禮·曲禮】䘏勿驅塵。\n\n考證：〔【禮·祭義】勿勿乎其欲響之也。〕　謹照原文乎字改諸字。欲字下增其字。響字改饗字。"}