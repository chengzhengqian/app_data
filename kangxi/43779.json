{"拼音": "jī", "部首": "食", "笔画数": "10", "Unicode": "98E2", "page": "1416", "volume": "【戌集下】【食字部】", "notes": "\r\n\r\n【唐韻】【集韻】居夷切【韻會】居狋切，𠀤音肌。【玉篇】餓也。【書·舜典】黎民阻飢。【爾雅·釋天】穀不熟爲飢。【註】五穀不成。【又】仍飢爲荐。【註】連歲不熟。【韓詩外傳】一穀不升曰歉，二穀不升曰飢。　\n\r\n又【正字通】國名。西伯伐飢國，滅之。　又姓。【左傳·定四年】殷民七族，有飢氏。又漢有大豪飢恬。○按《說文》飢、饑二字，飢訓餓，居夷切，饑訓穀不熟，居衣切。汪來虞方伯說，饑饉之饑从幾，飢渴之飢从几，諸韻書俱分列支微兩韻，止《集韻》飢字訓或从幾，經傳頗通用。《長箋》云：近代喜茂密者通作饑，趨𥳑便者通作飢，遂成兩謬。經傳不誤，恐傳寫之譌也。　【集韻】別作𩚮。\n\r\n【龍龕】同𩚚。\n\r\n考證：〔【左傳·定二年】殷人七族，有飢氏。〕　謹照原文二年改四年。殷人改殷民。"}