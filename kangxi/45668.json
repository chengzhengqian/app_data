{"拼音": "yù", "部首": "鬯", "笔画数": "29", "Unicode": "9B31", "page": "1458", "volume": "【亥集上】【鬯字部】", "notes": "\r\n\r\n〔古文〕𦉚【唐韻】【廣韻】【集韻】【類篇】【韻會】𠀤紆物切，音罻。【說文】木叢生者。【詩·秦風】鬱彼北林。【傳】鬱，積也。【疏】鬱積而茂盛。　\n\r\n又【詩·豳風】六月食鬱及薁。【傳】棣屬。【陸璣疏】其樹高五六尺，其實大如李，色正赤，食之甘。　\n\r\n又【書·五子之歌】鬱陶乎予心。【疏】鬱陶，憤結積聚之意。　\n\r\n又【周禮·冬官考工記·鳧氏】鍾弇則鬱。【註】聲不舒揚。　\n\r\n又【禮·內則】鳥皫色而沙鳴鬱。【註】鬱，腐臭也。　\n\r\n又【左傳·昭二十九年】鬱湮不育。【註】鬱，滯也。　\n\r\n又【爾雅·釋言】鬱，氣也。【疏】謂鬱蒸之氣也。　\n\r\n又【廣雅】鬱，長也。　\n\r\n又【廣韻】鬱，幽也，悠思也。　又地名。【前漢·地理志】鬱林郡，故秦桂林郡，屬尉佗。　又水名。【山海經】鬱水出象郡。　又姓。【廣韻】出《姓苑》。【干祿字書】俗作欝。　又與𩰪通。【周禮·春官】鬱人和鬱鬯，以實彝而𨻰之。【註】鄭司農云：鬱，草名。十葉爲貫，百二十貫爲築，以煮之鐎中，停于祭前。鬱爲草若蘭。"}