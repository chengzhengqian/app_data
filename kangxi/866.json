{"拼音": "bèi", "部首": "人", "笔画数": "12", "Unicode": "5099", "page": "113", "volume": "【子集中】【人字部】", "notes": "\n\n〔古文〕𠈍【唐韻】【集韻】【韻會】𠀤平祕切，音避。成也。【周禮·春官·樂師】凡樂成則告備。　又咸也，副也。【書·周官】官不必備惟其人。　又先具以待用也。【書·說命】惟事事，乃其有備，有備無患。【左傳·僖五年】凡分至啓閉，必書雲物，爲備故也。　又足也。【易·繫辭】易之爲書也，廣大悉備。　\n\n又【禮·祭統】福者，備也。備者，百順之名也。無所不順者之謂備。　又盡也。【禮·月令】季秋之月，乃命冢宰，農事備收。　又長兵曰備。【左傳·昭二十一年】用少莫如齊致死，齊致死莫如去備。　又搔也。【周禮·秋官】冥氏若得其獸，則獻其皮革齒須備。【註】須直謂頤下須，備謂搔也。搔音爪。　又姓。　又叶蒲必切，音弼。【詩·小雅】禮儀旣備，鐘鼓旣戒。戒音吉。\n\n考證：〔【周禮·春官·大司樂】凡樂則告備。〕　謹照原書大司樂改樂師。凡樂下增成字。〔【禮·月令】季秋之月，命冢宰，農事備收。〕　謹照原文命字上增乃字。"}