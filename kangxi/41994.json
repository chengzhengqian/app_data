{"拼音": "nuò,rú,ruǎn,xū", "部首": "雨", "笔画数": "14", "Unicode": "9700", "page": "1373", "volume": "【戌集中】【雨字部】", "notes": "\r\n\r\n〔古文〕𩂉【唐韻】相兪切【集韻】【韻會】詢趨切，𠀤音須。【說文】𩓣也。遇雨不進，止𩓣也。从雨而聲。易曰：雲上于天需。【註】徐鉉曰：李陽冰據易雲，上于天云：當从天。然諸本皆从而，無从天者。【玉篇】卦名。【易·需彖】需，須也。險在前也。【周禮·冬官考工記】輈人，行數千里，馬不契需。【疏】從易需卦之需。【釋文】音須。【莊子·徐無鬼】濡需者，豕蝨是也。【註】濡則不去，需則有待。　\n\r\n又【集韻】一曰疑也。【韻會】遲疑需待也。【左傳·哀十四年】需事之賊也。　\n\r\n又【韻會】索也。\n\r\n又【字彙】姓也。　\n\r\n又【集韻】汝朱切，音儒。韋柔滑貌。【戰國策】其需弱者來使，則王必聽之。【註】需，音儒。【集韻】或作𠟺。　\n\r\n又【集韻】【正韻】𠀤乳兗切，音耎。【集韻】本作𨋚，柔也。或作輭。軟濡，通作耎。【韻會】本作㓴。或作𠟺。【周禮·冬官考工記】鮑人，欲其柔滑，而腛脂之，則需。【註】故書需作𠟺。𠟺，讀爲柔需之需。【釋文】需，人兗反。　\n\r\n又【周禮·冬官考工記·弓人】薄其帤則需。【註】需，謂不充滿。【疏】需襦不進，故爲不充滿。陸云：罷需。　\n\r\n又【集韻】奴亂切，音糯。弱也。【周禮·冬官考工記】馬不契需。【註】需，讀爲畏需之需。【釋文】又乃亂反。【集韻】本作偄。或作愞懦燸耎。　\n\r\n又【韻會補】鄭𤣥周易註，需，讀爲秀。陽氣秀而不直前者，畏上坎也。"}