{"拼音": "kōng,kǒng,kòng", "部首": "穴", "笔画数": "8", "Unicode": "7A7A", "page": "863", "volume": "【午集下】【穴字部】", "notes": "\r\n\r\n【唐韻】【正韻】苦紅切【集韻】【韻會】枯公切，𠀤音崆。空虛也。【史記·天官書】赤帝行德天牢，謂之空。　又大也。【詩·小雅】在彼空谷。【傳】大也。　又盡也。【爾雅·釋詁】空，盡也。【詩·小雅】杼柚其空。　又太空，天也。　又地名。【爾雅·釋地】北戴斗極爲空桐。【左傳·哀二十年】宋公遊于空澤。【註】空澤，宋地。【史記·殷本紀註】伊尹生于空桑。【前漢·地理志】京兆縣十二，其三曰船司空。【註】縣名。本主船之官，遂以爲縣。\n\r\n又【武帝紀】元鼎五年，行幸雍遂，踰隴登空同。【註】空同，山名。亦作崆峒。【山海經】白馬山又北二百里曰空桑之山，空桑之水出焉。【括地志】徵在生孔子空桑之地，今名空竇，在曲阜縣南二十里女陵山。【魏土地記】代城東北九十里有空侯城。　又官名。【書·舜典】伯禹作司空。\n\r\n又【周官】司空掌邦土，居四民，時地利。　又拜名。【周禮·春官】大祝辨九拜，三曰空首。【疏】先以兩手拱地，乃頭至手，是爲空首也。　又樂器名。【風俗通】箜篌，一名坎侯。或曰空侯，取其空中。【楚辭註】空桑，瑟名。　又獄名。【禮·記疏】囹圄，魏曰司空。　又姓。【廣韻】漢複姓有空桐空相二氏。　\n\r\n又【集韻】【韻會】苦動切【正韻】康董切，𠀤音孔。穴也，竅也，竉也。通作孔。【周禮·冬官考工記】函人眡其鑽空。【史記·五帝紀】瞍使舜穿井，爲匿空旁出。【大宛傳】張騫鑿空。【註】西域本無道路，今鑿孔而通之也。【韓非子·喩世篇】空竅者，神明之戸牖也。【韻會小補】秦人呼土窟爲土空。　\n\r\n又【集韻】【韻會】【正韻】𠀤苦貢切，音控。窮也。【詩·小雅】不宜空我師。【註】不宜使小人困窮民也。　又缺也。【揚子·法言】酒誥之篇俄空焉。　又虛也。【論語】回也其庶乎，屢空。【註】空猶虛中也。　又叶枯江切。【徐幹·思室詩】良會無有期，中心摧且傷。不聊憂飧食，嗛嗛常饑空。　又叶枯良切。【詩·小雅】小東大東，杼柚其空。糾糾葛屨，可以履霜。\n\r\n考證：〔京兆縣十二，其三曰船司空。【註】縣名。木土船之官，遂以爲縣。〕　謹照原文木土船改本主船。"}