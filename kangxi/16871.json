{"拼音": "chí,duò,tuó", "部首": "水", "笔画数": "8", "Unicode": "6CB1", "page": "613", "volume": "【巳集上】【水字部】", "notes": "\n\n【唐韻】徒何切【集韻】【韻會】唐何切【正韻】湯何切，𠀤音駝。【說文】江別流也。出㟭山。【書·禹貢】岷山導江東別爲沱。【註】引爾雅釋水，水自江出爲沱，漢爲潛。【詩·地理攷】蔡氏曰：南郡枝江縣有沱水，其流入江，而非出於江也。華容縣有夏水，首出於江，尾入於沔，亦謂之沱。此荆州之沱，蜀郡郫縣江沱在東，西入大江。汶江縣江沱在西南，東入江，此梁州之沱。戴侗曰：沱名不一，梁州之沱，特其大者耳。　又滹沱，河名。在定州。　又涕垂貌。【易·離卦】出涕沱若。　又大雨貌。【詩·小雅】俾滂沱矣。　\n\n又【廣韻】徒可切【集韻】【韻會】【正韻】待可切，𠀤音柁。與𣵺同。瀢𣵺，沙土往來貌。【郭璞·江賦】碧沙瀢𣵺而往來。　又與沲同。潭沲，隨波貌。【郭璞·江賦】隨風猗萎，與波潭沲。【杜甫詩】春光潭沲秦東亭。今作淡沱。　\n\n又【集韻】陳知切，音馳。與池同。\n\n考證：〔【說文】水別流也。〕　謹照原文水改江。"}