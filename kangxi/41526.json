{"拼音": "yuán,yǔn", "部首": "阜", "笔画数": "12", "Unicode": "9695", "page": "1358", "volume": "【戌集中】【阜字部】", "notes": "\r\n\r\n【唐韻】于敏切【集韻】【韻會】【正韻】羽敏切，𠀤音殞。【說文】从高下也。【爾雅·釋詁】隕，墜也。【又】隕，磒落也。【註】磒，猶隕也。方俗語有輕重耳。【書·湯誥】慄慄危懼，若將隕于深淵。【易·姤卦】有隕自天。【春秋·莊七年】夜中星隕如雨。【公羊傳】作霣。　\n\r\n又【禮·儒行】不隕穫於貧賤。【註】隕穫，困迫失志之貌也。　又同殞。【左傳·襄三十二年】巢隕諸樊。　\n\r\n又【集韻】王問切，音運。義同。　\n\r\n又【詩·小雅】心之憂矣，涕旣隕之。【釋文】音蘊。　\n\r\n又【集韻】于倫切，音筠。義同。【詩·衞風】桑之落矣，其黃而隕。自我徂爾，三歲食貧。【註】隕叶于貧反。　\n\r\n又【集韻】王權切，音圓。均也。【詩·商頌】幅隕旣長。【傳】隕，均也。【箋】隕，當爲圓。圓謂周也。"}