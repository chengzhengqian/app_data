{"拼音": "yú", "部首": "虍", "笔画数": "13", "Unicode": "865E", "page": "1074", "volume": "【申集中】【虍字部】", "notes": "\r\n\r\n〔古文〕𠈌吳【唐韻】遇俱切【集韻】【韻會】元俱切，𠀤音愚。【說文】騶虞也。白虎黑文，尾長于身，仁獸，食自死之肉。【詩·周南】吁嗟乎騶虞。　又度也。【書·大禹謨】儆戒無虞。【左傳·桓十七年】疆埸之事，愼守其一，而備其不虞。　又安也。【儀禮·士虞禮註】士旣葬其父母，迎精而返，日中而祭之于𣩵宮以安之。　又誤也。【詩·魯頌】無貳無虞，上帝臨女。【疏】言天下歸周，無有貳心，無有疑誤。　又備也。【晉語】衞文公有郉翟之虞。　又樂也。【孟子】霸者之民，驩虞如也。【趙岐註】霸者行善䘏民，恩澤暴見易知，故民驩虞樂之也。　\n\r\n又【博雅】助也，望也，擇也。　\n\r\n又【玉篇】有也，專也。　\n\r\n又【正韻】慮也，測也。　又官名。【易·屯卦】卽鹿無虞。【註】謂虞官。【周禮·天官·大宰】虞衡，作山澤之材。【疏】掌山（澤者謂之虞）　又國名。【詩·大雅】虞芮質厥成。【左傳註】虞國，在河東大陽縣。又縣名。【晉書·地理志】虞縣屬梁國。　又姓。【潛夫論】帝舜姓虞。【左傳·昭三年】箕伯，直柄，虞遂，伯戲。【註】四人皆舜後。【通志·氏族略】禹封商均之子于虞城爲諸侯，後以國爲氏。　又虞淵，地名。【淮南子·天文訓】日至于虞淵，是爲高舂。　\n\r\n又【韻會】元具切，音遇。【揚雄·長楊賦】奉太尊之烈，遵文武之度，復三王之田，反五帝之虞。　又與㕦同。【史記·孝武帝紀】不虞不驁。索隱讀話。　又通吾。吾丘壽王。【水經注】作虞丘壽王。【王應麟·詩攷】鄒虞，或作騶吾。見《劉芳·詩義疏》。　【直音】俗作虞。\n\r\n考證：〔【揚雄·長楊賦】復三王之日。〕　謹照原文日改田。"}