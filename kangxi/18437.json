{"拼音": "hāng,kàng", "部首": "火", "笔画数": "8", "Unicode": "7095", "page": "667", "volume": "【巳集中】【火字部】", "notes": "\n\n【唐韻】苦浪切【集韻】【韻會】【正韻】口浪切，𠀤音抗。【說文】乾也。【玉篇】乾極也。【韻會】愆陽曰炕旱。【前漢·五行志】炕陽暴虐。【註】炕陽者，枯涸之意。【韻會】炕陽，張皇自大貌。　\n\n又【玉篇】炙也。【廣韻】火炕。【詩·小雅】燔之炙之。【傳】炕火曰炙。【疏】炕，舉也。謂以物貫之而舉於火上以炙之。　又絕也。【揚雄·解嘲】炕其氣。【註】師古曰：炕，絕也。　\n\n又【正字通】北地煗牀曰炕。　\n\n又【韻會】通作亢。【前漢·王莽傳】皆炕龍絕氣。【註】易亢龍有悔。　又同抗。【揚雄·甘泉賦】炕浮柱之飛榱。【註】師古曰：炕，與抗同。舉也，言舉立浮柱而駕飛榱。　\n\n又【廣韻】呼郞切【集韻】虛郞切，𠀤音㰠。【廣韻】煑胘。【集韻】張也。【爾雅·釋木】守宮，槐晝聶宵炕。【註】槐葉晝日聶合，而夜炕布者，名守宮槐。【疏】炕張也。　\n\n又【集韻】【類篇】𠀤丘岡切，音康。灼也。　又苦朗切，音慷。【爾雅·宵炕釋文】炕，吁朗切。◎按五音集韻二唐炕字註云，又苦朗切，而二蕩失載。今从爾雅，釋文及五音集韻註增。㰠字原誤从亢从攵作。"}