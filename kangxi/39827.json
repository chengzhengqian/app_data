{"拼音": "gāng,gōng", "部首": "金", "笔画数": "11", "Unicode": "91ED", "page": "1297", "volume": "【戌集上】【金字部】", "notes": "\r\n\r\n【唐韻】【集韻】【韻會】𠀤古雙切，音江。【說文】車轂中鐵也。【博雅】鍋錕釭也。謂車轂中鐵，自關以西謂之釭。【釋名】釭，空也。其中空也。　\n\r\n又【廣韻】鐙也。【謝朓詩】但願置樽酒，蘭釭當夜明。◎按金釭，非燈，乃詩人誤用也。註詳下。　\n\r\n又【廣韻】【正韻】古紅切【集韻】【韻會】沽紅切，𠀤音工。【班固·西都賦】金釭銜璧，是爲列錢。【前漢·趙皇后傳】壁帶往往爲黃金釭。【註】壁帶，壁之橫木，露出如帶者也。於壁帶之中，往往以金爲釭，若車釭之形也。晉灼曰：以金環飾之也。釭，音工，流俗音江，非也。韻會云：俗謂金釭爲燈，音杠。又書作缸，字義、字音、字畫皆誤。　又箭鏃。【釋名】關西曰釭。　\n\r\n又【廣韻】古冬切【集韻】古宗切【韻會】沽宗切，𠀤音攻。轂鐵。一曰鐙也。"}