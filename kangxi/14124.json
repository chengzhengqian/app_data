{"拼音": "fén", "部首": "木", "笔画数": "8", "Unicode": "678C", "page": "515", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤符分切，音焚。【說文】木名。【爾雅·釋木】楡，白枌。【郭註】枌楡先生葉却著莢，皮色白。　\n\n又【詩·陳風】東門之枌，婆娑其下。【陸佃·𡌨雅】楡性扇地，其隂下五穀不植，人就以息焉。　又枌楡，社名。見楡字註。　又通棼。複屋棟也。【左思·魏都賦】枌橑複結。【班固·西都賦】作棼橑。\n\n考證：〔【爾雅·釋木】楡，白枌。【郭註】楡之先生，葉卻著莢，皮包白。〕　謹照原文楡之改枌楡。"}