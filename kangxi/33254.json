{"拼音": "juān", "部首": "虫", "笔画数": "23", "Unicode": "8832", "page": "1103", "volume": "【申集中】【虫字部】", "notes": "\r\n\r\n【唐韻】古𤣥切【集韻】【韻會】圭𤣥切，𠀤音涓。【說文】馬蠲，蟲也。《明堂月令》曰：腐草爲蠲。　又潔也。【詩·小雅】吉蠲爲饎。【周禮·天官·宮人】除其不蠲。　又明也。【左傳·襄十四年】惠公蠲其大德。　\n\r\n又【玉篇】除也，疾也。　\n\r\n又【韻會】涓畦切，音圭。義同。　又與圭通。【儀禮·士虞禮】哀子某，圭爲而哀薦之。【註】引《詩》吉圭爲饎。　\n\r\n又【正字通】唐人以漿穫紙使瑩滑，名曰蠲紙。蠲，音圭。【字彙】又讀作桂，引唐太宗詩：水搖文蠲動。言水紋似蠲紙也。【韻略】又音絹。\n\r\n考證：〔又與圭通。【儀禮·士虞禮】哀子某，圭爲哀薦之饗。【註】圭今作蠲。〕　謹照原文哀薦之饗改而哀薦之。圭今作蠲改引詩吉圭爲饎。"}