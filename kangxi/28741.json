{"拼音": "xié", "部首": "肉", "笔画数": "8", "Unicode": "80C1", "page": "982", "volume": "【未集下】【肉字部】", "notes": "\r\n\r\n【唐韻】虛業切【集韻】【韻會】迄業切，𠀤音熁。【說文】兩膀也。【玉篇】身左右兩膀。【廣韻】胷脅。【增韻】腋下也。【周禮·天官·醢豚拍魚醢註】拍爲膊，謂脅也。【晉語】重耳過曹，聞其駢脅，欲觀其狀。　\n\r\n又【正字通】牲體，前爲代脅，中爲長脅，後爲短脅。　\n\r\n又【正韻】迫脅，以威力恐人也。【書·胤征】殲厥渠魁，脅從罔治。【疏】其被迫脅而從，距王師者，皆無治責其罪。\n\r\n又【泰誓】脅權相滅。【疏】假用在上之權命脅之。　\n\r\n又【詩·秦風】遊環脅驅。【傳】脅驅，愼駕具，所以止入也。　又斂也。【前漢·王莽傳】動靜辟脅，萬物生焉。【註】師古曰：脅，收斂也。　又責也。【公羊傳·莊二十五年】以朱絲營社，或曰脅之。【註】脅之，與責求同義。　又脅盾，盾名。【管子·幼官篇】兵尚脅盾。【註】象時物之閉盾，或署之於脅。　\n\r\n又【廣韻】許欠切【集韻】虛欠切，𠀤音搚。妨也。　\n\r\n又【集韻】迄及切，音吸。脅肩，竦體也。或書作脇。"}