{"拼音": "shū", "部首": "歹", "笔画数": "10", "Unicode": "6B8A", "page": "580", "volume": "【辰集下】【歹字部】", "notes": "\n\n【唐韻】市朱切【集韻】【韻會】慵朱切【正韻】尚朱切，𠀤音殳。【說文】死也。漢令曰：蠻夷長有罪，當殊之。【莊子·在宥篇】殊死者相望也。【註】廣雅曰：殊，斷也。司馬云決也。一曰誅也。《字林》云死也。【前漢·宣帝詔】赦殊死以下。　又絕也。【前漢·宣帝詔】骨肉之親，粲而不殊。【師古註】粲，明也。殊，絕也。明於仁恩，不離絕也。【前漢·韓信傳】軍皆殊死戰。【師古註】殊，絕也。謂決意必死。　又斷絕也。【左傳·昭二十三年】斷其後之木而弗殊。　又傷而未絕也。【史記·蘇秦傳】齊大夫與蘇秦爭寵，使人刺蘇秦，不死，殊而走。　又別也，異也。【易·繫辭】天下同歸而殊塗。【禮·大傳】殊𡽪號，異器械。　又過也。【後漢·梁竦傳】母氏年殊七十。【註】殊，猶過也。　又語詞。【詩·魏風】殊異乎公路。　又殊庭，蓬萊仙人庭也。【前漢·郊祀志】將以望祀蓬萊之屬，幾至殊庭。　又叶時流切，音酬。【陳琳詩】沈淪衆庶閒，與世無有殊。紆鬱懷傷結，舒展有何由。"}