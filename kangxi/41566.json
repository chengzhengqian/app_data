{"拼音": "suí", "部首": "阜", "笔画数": "14", "Unicode": "96A8", "page": "1361", "volume": "【戌集中】【阜字部】", "notes": "\r\n\r\n〔古文〕𨼕遀追【廣韻】【集韻】【韻會】𠀤旬爲切，音隋。【廣韻】從也，順也。【書·禹貢】隨山刊木。【易·𢁉象】隨風巽，君子以申命行事。【詩·大雅】無縱詭隨。【傳】詭，人之善。隨，人之惡者。　又易卦名。　\n\r\n又【易·咸卦】咸其股，執其隨往吝。【註】隨，謂趾也。【疏】腓動，則足隨之，故謂足爲隨。\n\r\n又【艮卦】艮其腓，不拯其隨。　\n\r\n又【儀禮·鄕射禮】其閒容弓，距隨長武。【註】距隨者，物橫畫也。始前足至東頭爲距，後足來合而南面爲隨。　又地名。【左傳·隱五年】翼侯奔隨。【註】隨，晉地。　又國名。漢爲縣。【左傳·桓六年】楚武王侵隨。【註】隨國，今義陽隨縣。【前漢·地理志】南陽郡隨縣。【註】故厲國也。【韻會】晉置隨郡，齊攺爲州。【正韻】亦作隋。詳前隋字註。　又西隨，縣名。【前漢·地理志】牂牁郡西隨縣。　又沙隨，地名。【春秋·成十六年】會于沙隨。【註】宋地，梁國寧陵縣北有沙隨亭。　又姓。【風俗通】隨侯之後，漢有博士隨何。【史記·匈奴傳】有詔捕太醫令隨但。【前漢·藝文志】隨巢子六篇。【註】墨翟弟子。　\n\r\n又【正韻】亦作遺。【詩·小雅】莫肯下遺。【箋】遺，讀曰隨。【疏】隨從於人，先人後己，以相𤰞下之義也。　\n\r\n又【集韻】古通追。【屈原·離騷】背繩墨以追曲。【註】追，與隨通。　\n\r\n又【唐韻正】古音旬禾反。【論語】季隨，季騧。【楊愼曰】大理董難曾見宋人小說，周有八士，命名八人而四韻。季隨、季騧，隨，旬禾反，騧，烏戈反，一韻也。【老子·道德經】音聲相和，先後相隨。【管子·白心篇】人不倡不和，天不始不隨。【易林】宮商旣和，聲音相隨。【馬融·廣成頌】魴鱮鱏鯿，鰋鯉鱨魦。樂我純德，騰躍相隨。【顧炎武曰】隨字自素問天元紀大論，知迎知隨，氣可與期，始入之韻。　\n\r\n又【史記·天官書】前列直斗口三星，隨北端兌。【註】索隱曰：隨，他果反。　又與橢通。【淮南子·齊俗訓】闚面於盤水則員，於杯則隨，面形不異，其故有所員，有所隨者，所自闚之異也。【呂大臨曰】隨，當讀橢，圜而長也。　【正字通】俗作随。"}