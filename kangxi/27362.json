{"拼音": "yāo,yáo,yóu,zhòu", "部首": "糸", "笔画数": "17", "Unicode": "7E47", "page": "937", "volume": "【未集中】【糸字部】", "notes": "\r\n\r\n【廣韻】【集韻】【韻會】【正韻】𠀤餘招切，音遙。【說文】作䌛，隨從也。【徐鉉曰】今俗从䍃。　\n\r\n又【書·禹貢】厥草惟繇。【傳】茂也。【釋文】抽也。　又與徭同。【詩·大雅·民亦勞止箋】繇役煩多。【釋文】繇，本亦作徭。【史記·高祖本紀】高祖常繇咸陽。【註】應劭曰：繇，役也。【前漢·高帝紀註】師古曰：繇，讀與徭同。古通用。\n\r\n又【文帝紀】省繇費以便民。　又與陶同。【前漢·古今人表】咎繇，卽臯陶。　又與謠同。【前漢·李尋傳】人民繇俗。　又姓。【後漢·郅惲傳】西都督郵繇延。【註】繇姓，咎繇之後。　\n\r\n又【廣韻】以周切【集韻】【韻會】夷周切，𠀤音由。與由同。【易·坤卦】其所繇來者，漸矣。【左傳·昭二十六年】繇朐汰輈，匕入者三寸。【註】繇，過也。【前漢·文帝記】列侯亦無繇教訓其民。【註】師古曰：繇，讀與由同。　又與猷同。【爾雅·釋詁】繇，道也。【疏】小雅巧言云：秩秩大猷。猷繇音義同。　又與猶同。【爾雅·釋詁】繇，喜也。【註】禮記曰：人喜則斯陶，陶斯詠，詠斯猶。猶卽繇也，古今字耳。　又與悠同。【前漢·韋賢傳】犬馬繇繇。【註】師古曰：繇與悠同。悠悠，行貌。　又與游同。【前漢·班固敘傳】陸子優繇。○按《文選》作優游。　\n\r\n又【集韻】直𧙗切。【易·繫辭註】爻繇之辭，所以明得失。【釋文】服虔云：抽也，抽出吉凶也。韋昭云：由也，吉凶所由生也。【左傳·閔二年】成風聞成季之繇。【註】繇，卦兆之占辭。【爾雅·釋詁】繇，於也。【註】繇辭。【疏】卦兆之辭也。【干祿字書】繇，臯繇字。𦅸，卜兆辭。音胄。【佩𧥏集】𦅸，从䍃从卜从系。○按繇、𦅸經典皆通用。《說文》在系部，今幷入。\n\r\n考證：〔【干祿字書】繇，臯繇字。繇，卜兆辭。音胄。【佩𧥏集】繇，从䍃，从卜，从系。〕　謹照原文下二繇字𠀤改𦅸。"}