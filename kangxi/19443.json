{"拼音": "láo,lào,lóu", "部首": "牛", "笔画数": "7", "Unicode": "7262", "page": "698", "volume": "【巳集下】【牛字部】", "notes": "\n\n〔古文〕𡘠【唐韻】魯刀切【集韻】【韻會】【正韻】郞刀切，𠀤音勞。【說文】閑養牛馬圈也。从牛，冬省，取其四周帀也。【玉篇】牲備也。【詩·大雅】執豕于牢。【周禮·地官】充人掌繫祭祀之牲牷，祀五帝，則繫於牢。【註】牢，閑也。必有閑者，防禽獸觸齧。【管子·輕重戊篇】殷人之王，立帛牢，服牛馬。　又牛曰太牢，羊曰少牢。【禮·王制】天子社稷皆太牢，諸侯社稷皆少牢。　\n\n又【周禮·天官·小宰】牢禮之灋。【註】三牲牛羊豕，具爲一牢。【齊語】環山於有牢。【註】牢，牛羊豕也。言雖山險，皆有牢牧。　\n\n又【玉篇】廩食也。【史記·平準書】願募民自給費，因官器作煑鹽，官與牢盆。【註】如淳曰：牢，廩食也。古人名廩爲牢也。盆者，煑鹽盆蘇。林云：牢，價直也。今世人言雇手牢盆。樂彥云：牢乃盆名。【後漢·西羌傳】諸將多盜牢稟。【註】牢，價直也。【應劭傳】多其牢賞。　\n\n又【唐韻】堅也，固也。【史記·外戚世家】欲連固根本牢甚。　\n\n又【前漢·揚雄傳】惜誦以下至懷沙一卷，名曰畔牢愁。【註】李奇曰：畔，離也。牢，聊也。　\n\n又【司馬相如·上林賦】牢落陸離。　\n\n又【馬融·廣成頌】臯牢陵山。【註】臯牢，猶牢籠也。孫卿子曰：臯牢天下而制之，若制子孫也。諸本有作牢柵者，非也。　\n\n又【晉書·姚萇載紀】陛下將牢太過耳。【註】將牢，猶俗言把穩。　\n\n又【韻會】狴犴曰牢。【史記·天官書】赤帝行德，天牢爲之空。　又地名。【左傳·莊二十一年】自虎牢以東。【註】虎牢，河南成臯縣。\n\n又【成五年】同盟于蟲牢。【後漢·郡國志】陳留郡封丘有桐牢亭。或曰古蟲牢。\n\n又【史記·秦本紀】伐趙皮牢，拔之。　又山名。【後漢·南蠻哀牢夷傳】其先有婦人，名沙臺，居於牢山。　又姓。【廣韻】孔子弟子，琴牢之後。【後漢·佞幸傳】僕射牢梁。　\n\n又【廣韻】蒲牢，海獸名。　\n\n又【廣韻】同窂。詳穴部窂字註。　\n\n又【廣韻】【類篇】𠀤郞侯切，音樓。【儀禮·士喪禮】握手用𤣥纁，裏長尺二寸，廣五寸，牢中旁寸。【註】牢，讀爲樓。樓爲削約，握之中央，以安手也。【疏】讀從樓者，義取縷斂狹少之意。云削約者，謂削之使約少也。　\n\n又【易林】失志懷憂，如坐狴牢。　又音潦。【後漢·董卓傳】卓縱放兵士，突其廬舍，淫略婦女，剽虜資物，謂之搜牢。【註】言牢周者，皆搜索取之也。一曰牢漉也。二字皆從去聲。今俗有此言。　\n\n又【淮南子·本經訓】牢籠天地。【註】牢讀屋霤之霤。楚人謂牢曰霤。\n\n考證：〔【左傳】【成五年】同盟于蠱牢。〕　謹照原文蠱牢改蟲牢。"}