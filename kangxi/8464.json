{"拼音": "bù", "部首": "巾", "笔画数": "5", "Unicode": "5E03", "page": "328", "volume": "【寅集中】【巾字部】", "notes": "\n\n〔古文〕㱛【唐韻】【集韻】【韻會】【正韻】𠀤博故切，音抪。【說文】布枲，織也。【廣韻】布，帛也。【小爾雅】麻紵葛曰布。【釋名】布，布也。布列衆縷爲經，以緯橫成之也。又太古衣皮，女工之事始于是，施布其法度，使民盡用之也。【易·說卦】坤爲布。【詩·衞風】抱布貿絲。【傳】布，幣也。【疏】此布幣謂絲麻布帛之布。幣者，布帛之名。【左傳·閔二年】衞文公大布之衣。　又泉也。【周禮·天官·外府】掌邦布之出入。【註】布，泉也。其藏曰泉，其行曰布。【前漢·食貨志】布貨十品，大布，次布，弟布，壯布，中布，差布，厚布，幼布，幺布，小布。【註】師古曰：布亦錢耳。謂之布者，言其分布流行也。　\n\n又【廣雅】布，施也。【莊子·列禦宼】施于人而不忘，非天布也。　\n\n又【玉篇】𨻰列也。【書·康王之誥】諸侯入應門右，皆布乗黃朱。【傳】皆𨻰四黃馬朱鬣，以爲庭實。【左傳·昭十六年】僑若獻玉，不知所成，敢私布之。【註】布，𨻰也。　\n\n又【廣雅】布，散也。【左傳·襄三十年】皆自朝布路而罷。【註】布路，分散。　\n\n又【爾雅·釋天】祭星曰布。【註】布，散祭於地。　\n\n又【廣雅】布，班也。　又草名。【爾雅·釋草】布似布，帛似帛，華山有之。【註】草葉中有象布帛者，因名。　又藥名。【本草集解】昆布，亦名綸布。生南海，葉如手大，似薄葦，紫赤色。　又金布，書名。【前漢·蕭望之傳】金布令甲。【註】師古曰：金布者，令篇名也。其上有府庫金錢布帛之事，因以篇名。　又懸泉激流曰瀑布。【孫綽·天台賦】瀑布飛泉以界道。　又露布。【續博物志】露布，捷書別名，以帛書揭之於竿，欲天下知聞也。　又姓。【晉書·陶侃傳】江夏布興。又複姓。【史記·趙世家】姑布子卿。【註】司馬彪曰：姑布，姓。　又與尃通。【史記·司馬相如·上林賦】專結縷。【註】徐廣曰：尃，古布字。【漢書】作布。\n\n考證：〔【前漢·蕭望之傳】金布令甲。【註】師古曰，今布者，令篇名也。〕　謹照原文今布改金布。〔【史記·司馬相如子虛賦】專結縷。〕　謹照原文子虛賦改上林賦。"}