{"拼音": "jì,xì", "部首": "糸", "笔画数": "7", "Unicode": "7CFB", "page": "915", "volume": "【未集中】【糸字部】", "notes": "\r\n\r\n【廣韻】【集韻】【韻會】【正韻】𠀤胡計切，音繫。【說文】繫也。【博雅】相連繫也。【前漢·敘傳】系高頊之𤣥胄兮。【註】應劭曰：連也。【後漢·張衡傳】系曰。【註】系，繫也。【文選註】言繫賦之前意也。　\n\r\n又【張衡·東京賦】雖系以隤牆塡塹。【註】系，繼也。　\n\r\n又【左思·魏都賦】本前修以作系。【註】系者，胤也。　\n\r\n又【廣韻】緒也。【增韻】聯屬也。　又姓。【廣韻】楚有系益。○按《說文》系自爲部，今倂入。"}