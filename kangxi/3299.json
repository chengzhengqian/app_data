{"拼音": "yǒng", "部首": "口", "笔画数": "8", "Unicode": "548F", "page": "185", "volume": "【丑集上】【口字部】", "notes": "\n\n【唐韻】【集韻】【韻會】【正韻】𠀤爲命切，音泳。【說文】本作詠，歌也。【前漢·東方朔傳】彈琴其中，以咏先王之風。【禮·文王世子】適饌省醴，養老之珍具，遂發咏焉。【註】發咏，謂以樂納之。　\n\n又【集韻】或作永。【詩·魏風】誰之永號。【釋文】作咏。○按《玉篇》《廣韻》諸書本作咏。《字彙》作咏，从二水，附六畫，非，今攺正。咏字右从二水作，不从永。\n\n（詠）【唐韻】【集韻】【韻會】【正韻】𠀤爲命切，音泳。【說文】歌也。【玉篇】長言也。【增韻】詠歌謳吟也。【書·益稷】戛擊鳴球，搏拊琴瑟以詠。【傳】以合詠歌之聲也。【爾雅序】敘詩人之興詠。【疏】詠者，永言也。【前漢·藝文志】詠其聲謂之歌。　又鳥鳴亦曰詠。【陸機·悲哉行】耳悲詠時禽。【註】禽聲應時而變也。　又通作咏。【史記·樂書】歌詠其聲也。【禮·樂記】作歌咏。　\n\n又【說文長箋】省作永。【書·舜典】詩言志，歌永言。"}