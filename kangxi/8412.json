{"拼音": "qiǎo", "部首": "工", "笔画数": "5", "Unicode": "5DE7", "page": "325", "volume": "【寅集中】【工字部】", "notes": "\n\n〔古文〕丂𢩨【唐韻】【集韻】【韻會】【正韻】𠀤苦絞切，敲上聲。【說文】技也。【廣韻】能也，善也。【韻會】機巧也。【周禮·冬官考工記】天有時，地有氣，材有美，工有巧。合此四者，然後可以爲良。【山海經】義均始爲巧，倕始作下民百巧。　\n\n又【增韻】拙之反。【韻會】黠慧也。【老子·道德經】大巧若拙。【淮南子·主術訓】是故有大略者，不可責以捷巧。　\n\n又【廣韻】好也。【詩·衞風】巧笑倩兮。　\n\n又【韻會】射者工于命中曰巧。【孟子】知譬則巧也。　\n\n又【廣韻】僞也。【詩·小雅】巧言如簧，顏之厚矣。【傳】出言虛僞，而不知慚於人。【禮·月令】毋或作淫巧。【註】淫巧，謂僞飾不如法也。　\n\n又【廣韻】苦敎切。【集韻】【韻會】【正韻】口敎切，𠀤敲去聲。義同。　又叶去九切，音糗。【前漢·司馬遷傳】聖人不巧，時變是守。"}