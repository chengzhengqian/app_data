{"拼音": "gòng", "部首": "貝", "笔画数": "10", "Unicode": "8CA2", "page": "1205", "volume": "【酉集中】【貝字部】", "notes": "\r\n\r\n【唐韻】【集韻】【韻會】【正韻】𠀤古送切，攻去聲。【說文】獻功也。【書·禹貢序】禹別九州，隨山濬川，任土作貢。【傳】任其土地所有，定其貢賦之差。【周禮·天官·大宰】以九貢致邦國之用。【禮·曲禮】五官致貢曰享。【註】貢，功也。　\n\r\n又【易·繫辭】六爻之義，易以貢。【註】告也。　\n\r\n又【爾雅·釋詁】貢，賜也。　\n\r\n又【廣雅】貢，上也。　\n\r\n又【玉篇】貢，通也。　\n\r\n又【廣韻】貢，薦也。　又姓。【前漢·貢禹傳】字少翁，琅邪人。【急就篇】孔子弟子子貢，其後以字爲氏。"}