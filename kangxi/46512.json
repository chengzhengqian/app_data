{"拼音": "gān,hàn", "部首": "鳥", "笔画数": "14", "Unicode": "9CF1", "page": "1482", "volume": "【亥集中】【鳥字部】", "notes": "\r\n\r\n【廣韻】古寒切【集韻】居寒切，𠀤音干。【廣韻】鳱鵲，鳥名。知未來事。或作鳱鵠。【廣雅】鳱鵠，鵲也。鳱，一作乾。陸賈云：乾鵲噪而行人至。【玉篇】一作准。\n\r\n又【集韻】魚㵎切，音贗。【鹽鐵論】引《詩》：嗈嗈鳴鳱。○按今《詩》作鴈。又《禽經》：鳱以水言，自北而南。𩿫以山言，自南而北。張華註：鳱𩿫，𠀤音鴈。鳱，隨陽鳥也。冬適南方集於江干，故字从干。𩿫中春寒盡，鴈始北向，燕代尙寒，猶集山陸岸谷閒，故字从厈。《開元五經文字》：鴈又音岸。則鳱卽鴈字無疑矣。\n\r\n又【集韻】魚旰切，音岸。義同。又侯旰切，音翰。鳱鴠也。【淮南子·時則訓】仲冬鳱鴠不鳴。【高誘註】鳱鴠，夜鳴求旦之鳥。【禮·坊記】引逸詩：相彼鳱鴠，上猶患之。【月令】作鶡鴠。【廣雅】鶡鴠，䳚旦也。又名渴旦。【正字通】䳚，或省作鳱。鳱又有渴音也。"}