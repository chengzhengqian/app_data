{"拼音": "jū,jú,qiōng,qū", "部首": "革", "笔画数": "17", "Unicode": "97A0", "page": "1389", "volume": "【戌集中】【革字部】", "notes": "\r\n\r\n〔古文〕𠮑【唐韻】【集韻】【韻會】【正韻】𠀤居六切，音掬。【說文】蹋鞠也。【戰國策】六博蹹鞠。【註】《劉向·別錄》：蹙鞠，黃帝作，蓋因娛戲以練武士。【揚子·法言】捖革爲鞠。　\n\r\n又【爾雅·釋言】鞠，生也。【揚子·方言】養也。𨻰楚韓鄭之閒曰鞠。【詩·小雅】母兮鞠我。【書·盤庚】鞠人謀人之保居。　\n\r\n又【爾雅·釋言】鞠，稚也。【書·康王之誥】無遺鞠子羞。【傳】鞠子，稚子。　\n\r\n又【玉篇】推也。【廣韻】推窮也。【書·盤庚】爾惟自鞠自苦。【傳】鞠，窮也。【詩·齊風】旣曰告止，曷又鞠止。\n\r\n又【小雅】鞠爲茂草。【註】鞠，窮也。【戰國策】事敗而好鞠之。【註】鞠，窮也。　\n\r\n又【爾雅·釋詁】鞠，盈也。【詩·小雅】降此鞠訩。【傳】鞠，盈也。　\n\r\n又【玉篇】告也。【詩·小雅】𨻰師鞠旅。【傳】鞠，告也。　\n\r\n又【韻會】鞠躬也。【儀禮·聘禮】執圭入門鞠躬焉，如恐失之。　又姓。【廣韻】出東萊。【戰國策】太傅鞠武。【風俗通】漢尙書令鞠譚。【西京雜記】鞠道龍善爲幻術。　又星辰。【大戴禮】鞠則見。鞠者何也，星名也。　又與菊通。【禮·月令】鞠有黃華。【釋文】鞠，本作菊。　\n\r\n又【廣韻】【集韻】渠竹切【韻會】渠六切，𠀤音趜。【廣韻】蹋鞠，以革爲之，今通謂之毬子。【集韻】或作毱。　\n\r\n又【廣韻】驅匊切【集韻】【正韻】丘六切，𠀤音麴。【廣韻】亦姓也。　\n\r\n又【禮·月令】天子乃薦鞠衣於先帝。【註】黃桑之服。【釋文】去六切。【周禮·天官·司服】鞠衣。【註】黃桑服也。色如麴塵，象桑葉始生。　\n\r\n又【集韻】酒母也。本作𥶶。或作𩍔麴麯𪌲。互詳竹部𥶶字及麥部麴字註。　\n\r\n又【集韻】丘弓切，音穹。【左傳·宣十二年】有山鞠窮乎。【註】山鞠窮，所以禦濕。【釋文】鞠，起弓反。【集韻】本作𦵡，亦作芎。詳艸部𦵡芎二字註。　又叶各頟切，音格。【楚辭·九章】鬱結紆軫兮，離愍而長鞠。撫情效志兮，冤屈而自抑。\n\r\n考證：〔【左傳·宣十二年】有山鞠藭乎。【註】山鞠藭，所以禦濕。〕　謹照原文兩藭字𠀤改窮。"}