{"拼音": "cǎo,zào", "部首": "艸", "笔画数": "9", "Unicode": "8349", "page": "1030", "volume": "【申集上】【艸字部】", "notes": "\r\n\r\n〔古文〕屮【唐韻】采老切【集韻】在早切【韻會】【正韻】采早切，𠀤音懆。【說文】作艸，百卉也。經典相承作草。【書·禹貢】厥草惟繇。【詩·小雅】在彼豐草。【禮·祭統】草艾則墨，未發秋政，則民弗敢草也。【註】草艾，謂艾取草也。【論衡】地性生草，山性生木。【大戴禮·易本命】食草者善走而愚。　\n\r\n又【史記·陳丞相世家】惡草具進。【註】草，粗也。　\n\r\n又【篇海】苟𥳑曰草草。【春秋·隱四年】公及宋公遇于淸。【註】遇者草次之期，二國各𥳑其禮也。【疏】草次，猶造次也。　\n\r\n又【詩·小雅】勞人草草。【傳】草草，勞心也。　\n\r\n又【易·屯卦】天造草昧。【疏】言天造萬物于草創之始。　\n\r\n又【前漢·淮南王傳】常召司馬相如等視草廼遣。【註】謂爲文之草藳。【百官志註】一曹有六人，主作文書起草。【後漢·𨻰寵傳】蕭何草律。　\n\r\n又【魏志·衞覬傳】覬好古文，隷、草無所不善。　又姓。【正字通】草中。　\n\r\n又【韻補】脞五切，徂上聲。【徐幹·齊都賦】焚梗林，燎圃草。　又此苟切，凑上聲。【邊讓·章華賦】攜西子之弱腕兮，援毛嬙之素肘。形便纖以嬋娟兮，若流風之靡草。　\n\r\n又【說文】自保切，音皁。草斗，櫟實也，一曰橡斗子。【徐鉉曰】今俗以此爲艸木之艸，別作皁字，爲黑色之皁。案櫟實可染白爲黑，故曰草，通用。今俗書或从白从十，或从白从七，皆無意義。\n\r\n考證：〔【說文】自保切，音皁。斗櫟實也，橡斗子。〕　謹照原文皁下增草字。橡斗上增一曰二字。〔【徐鉉曰】實可染白爲黑。〕　謹照原文白改帛。"}