{"拼音": "jí", "部首": "水", "笔画数": "6", "Unicode": "6C72", "page": "608", "volume": "【巳集上】【水字部】", "notes": "\n\n【唐韻】【正韻】居立切【集韻】【韻會】訖立切，𠀤音急。【說文】引水於井也。【易·井卦】可用汲，王明𠀤受其福。【莊子·至樂篇】綆短者，不可以汲深。　\n\n又【廣韻】引也。【周禮·冬官考工記】匠人大汲其版。【註】汲，引也。【郭璞·江賦】幷吞沅灃，汲引沮漳。　又汲汲，不休息貌。【博雅】孜孜汲汲，劇也。【前漢·揚雄傳】不汲汲於富貴。【文子·上德篇】君子日汲汲以成煇。　又縣名。屬河內郡。【史記·魏世家】城垝津以臨河內，河內共汲必危。【廣輿記】汲縣，故汲郡，治今屬衞輝府。　又姓。漢汲黯。　\n\n又【集韻】極入切，音及。與伋同。伋伋，虛詐貌。或作汲。"}