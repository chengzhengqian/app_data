{"拼音": "shāo,shào,xiāo", "部首": "木", "笔画数": "11", "Unicode": "68A2", "page": "530", "volume": "【辰集中】【木字部】", "notes": "\n\n【廣韻】【正韻】所交切【集韻】師交切，𠀤音弰。【說文】木也。【爾雅·釋木】梢，梢櫂。【郭註】木無枝柯，梢櫂長而殺者。　又竿也。樂者所執。【漢·郊祀歌·天門章】飾玉梢以舞歌。　又小柴也。【淮南子·兵略訓】曳梢肆柴。　\n\n又【字彙】船柁尾曰梢。今人謂篙師爲梢子。或作䈾。　又擊而去之曰梢。【揚雄·甘泉賦】梢夔魖而抶獝狂。　\n\n又【博雅】梢梢，小也。　又農器。【陸龜蒙·耒耜經】前如桯而樛者曰轅，後加柄而喬者曰梢。　又梢雲，山名。【左思·吳都賦】梢雲無以踰，嶰谷弗能連。　又與旓同。旌旗之旒也。【揚雄·河東賦】揚左纛，被雲梢。　\n\n又【韻會】思邀切，音宵。【周禮·冬官考工記】《匠人》梢溝三十里而廣倍。【鄭註】梢，謂水潄齧之溝。　\n\n又【說文】山巧切，音㪢shǎo。木長貌。　\n\n又【集韻】所敎切，音哨。剡木上殺也。　\n\n又【集韻】色角切，音朔。義同《爾雅》。\n\n考證：〔【揚雄·甘泉賦】梢夔魖而扶獝狂。〕　謹照原文扶改抶。"}