{"拼音": "cì,qì,cī", "部首": "刀", "笔画数": "8", "Unicode": "523A", "page": "139", "volume": "【子集下】【刀字部】", "notes": "\n\n【唐韻】【集韻】【韻會】七賜切【正韻】七四切，𠀤此去聲。【說文】刺，直傷也。从刀束。【爾雅·釋詁】刺，殺也。【春秋·僖二十八年】公子買戍衞，不卒戍刺之。【公羊傳】刺之者何，殺之也。\n\n又【儀禮·士相見禮】庶人則曰刺草之臣。【註】刺猶剗除之也。\n\n又【前漢·郊祀志】刺六經中作王制。【註】刺，采取之也。\n\n又【廣韻】針刺也。以針黹物曰刺。\n\n又【韻會】棘芒也。\n\n又【釋名】書姓名於奏白曰刺。【後漢·禰衡傳】建安初游洛下，始達穎川，隂懷一刺，旣而無所之，至刺字漫滅。\n\n又【詩·大雅】天何以刺。【毛傳】刺，責之。\n\n又【周禮·秋官】司刺掌三刺，一訊羣吏，二訊羣臣，三訊萬民。【註】刺，訊決也。又刺史，官名。【韻會】漢武帝初置刺史，掌奉詔察州。成帝更名牧，哀帝復爲刺史。\n\n又【唐韻】【集韻】【韻會】【正韻】𠀤七迹切，音磧。穿也，傷也。【增韻】刃之也。【孟子】刺人而殺之。又針黹也。【史記·貨殖傳】刺繡文，不如倚市門。又偵伺也。【前漢·燕王旦傳】燕王旦遣幸臣之長安問禮儀，隂刺𠋫朝廷事。\n\n又【韻會】黥也。又撐也。【史記·𨻰平世家】平乃刺船而去。【韓愈詩】峻瀨乍可刺。又刺刺，多言貌。【管子·心術篇】焉能去刺刺爲咢咢乎。【韓愈·送殷員外序】丁寧顧婢子，語刺刺不能休。又七計切，音砌。【詩·魏風】維是褊心，是以爲刺。【集韻】俗作㓨。【韻會】从朿从刀。俗作刺，誤。剌音辣。"}