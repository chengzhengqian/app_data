{"拼音": "yù", "部首": "木", "笔画数": "12", "Unicode": "68DC", "page": "533", "volume": "【辰集中】【木字部】", "notes": "\n\n【廣韻】依倨切【集韻】【韻會】於據切【正韻】依據切，𠀤音飫。【玉篇】几屬也。【類篇】承樽器，如案，無足。【孔穎達曰】棜長四尺，廣二尺四寸，深五寸，無足，赤中，畫靑雲氣菱苕華爲飾。《郊特牲饋食》註：如今大木轝。　\n\n又【禮·禮器】天子諸侯之尊廢禁，大夫士棜禁。\n\n又【玉藻】大夫側尊用棜，士側尊用禁。◎按《儀禮·特牲饋食》疏云：器本無名，人與立號。棜之與禁，因物立名。大夫尊以厭飫爲名，士𤰞以禁戒爲稱。復有以有足無足立名，棜無足，禁有足。非祭禮，雖大夫去足猶存禁名。至祭則名棜，禁不爲神戒也。"}