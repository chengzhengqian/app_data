{"拼音": "pàn", "部首": "刀", "笔画数": "7", "Unicode": "5224", "page": "138", "volume": "【子集下】【刀字部】", "notes": "\n\n【唐韻】【集韻】【韻會】【正韻】𠀤普半切，音泮。【說文】分也。从刀，半聲。【玉篇】分散也。\n\n又【增韻】半也。【周禮·地官·媒氏】掌萬民之判。【註】判，半也。得耦爲合，主合其半。\n\n又【周禮·秋官·朝士】凡有責者，有判書以治則聽。【註】判，分半而合者，故書判爲辨。\n\n又【前漢·翟方進傳】天地判合。【註】師古曰：判之言片也。又斷也。【唐書·選舉志】試身言書判。\n\n又【韻會】宰相出典州曰判。又通作牉。【字林】牉合其半，以成夫婦。【儀禮·喪服禮】夫妻牉合。又通作泮。【史記·陸賈傳】自天地剖泮。"}