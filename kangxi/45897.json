{"拼音": "tái", "部首": "魚", "笔画数": "16", "Unicode": "9B90", "page": "1468", "volume": "【亥集中】【魚字部】", "notes": "\r\n\r\n【廣韻】土來切【集韻】【韻會】湯來切，𠀤音台。【說文】海魚名。【正字通】河豚別名。【史記·貨殖傳】鮐鮆千斤。【註】師古曰：鮐，海魚也。【左思·吳都賦】𩵭鮪鯸鮐。【註】鯸鮐魚，狀如科斗，大者尺餘，腹下白，背上靑黑有黃文。\n\r\n又【爾雅·釋詁】鮐背。【疏】老人皮膚消瘠，背若鮐魚也。【揚子·方言】鮐，老也。秦晉之郊，陳兗之會，曰耇鮐。【註】言背皮如鮐魚。【釋名】九十曰鮐背，背有鮐文也。又通作台。【詩·大雅】黃耇台背。【箋】台之言鮐也。\n\r\n又【集韻】【正韻】𠀤堂來切，音臺。\n\r\n又【集韻】盈之切，音怡。義𠀤同。"}