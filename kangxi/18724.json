{"拼音": "huī,xūn,yùn", "部首": "火", "笔画数": "13", "Unicode": "7147", "page": "675", "volume": "【巳集中】【火字部】", "notes": "\n\n【唐韻】况韋切【廣韻】許歸切【集韻】吁韋切【韻會】吁歸切，𠀤音揮。【說文】光也。【玉篇】燿光也。【易·大畜】剛健篤實煇光。【禮·玉藻】煇，如也。\n\n又【樂記】德煇動于內。　\n\n又【前漢·平帝紀】分京師置前煇，光後丞烈二郡。　\n\n又【集韻】火之光。　\n\n又【廣韻】同輝暉。【集韻】或作煒。\n\n又【集韻】許云切，音熏。【張衡·西京賦】金戺玉階，彤庭煇煇。珊瑚琳碧，瓀珉璘彬。　\n\n又【集韻】灼也。【史記·呂后紀】去眼煇耳。【唐韻正】張弨曰：煇，从火，其用皆熏燎之屬。俗攺从光。　\n\n又【集韻】許元切，音萱。光也。　\n\n又【廣韻】戸昆切【集韻】胡昆切，𠀤音䰟。【廣韻】赤色。　\n\n又【廣韻】胡本切【集韻】戸袞切，𠀤音混。【廣韻】煇煌，光也。【前漢·司馬相如傳】煥炳煇煌。【集韻】本作焜。　\n\n又【集韻】呼願切，音楥。本作韗。治鼓工也。【禮·祭統】夫祭有畀煇胞翟閽者，惠下之道也。【註】煇，周禮作韗。謂韗磔皮革之官。　\n\n又【集韻】王問切，音運。【周禮·春官·眡祲】掌十煇之法，以觀妖祥，辨吉凶。【註】煇，日光炁也。【張率·舞馬賦】在庸臣之方剛，有從軍之大願，必自兹而展采，將同畀于庖煇。　又與暈，運通。【周禮·春官·保章氏註】日有薄食暈珥。【釋文】暈，本又作煇。亦作運。"}