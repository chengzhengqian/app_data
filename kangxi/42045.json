{"拼音": "ní", "部首": "雨", "笔画数": "16", "Unicode": "9713", "page": "1375", "volume": "【戌集中】【雨字部】", "notes": "\r\n\r\n【唐韻】五雞切【集韻】【韻會】【正韻】硏奚切，𠀤音倪。【說文】屈虹靑赤。或白色隂气也。从雨兒聲。【玉篇】雲色似龍也。【埤雅】雄曰虹，雌曰霓。舊說，虹常雙見，鮮盛者雄，其闇者雌也。一曰赤白色謂之虹，靑白色謂之霓。爾雅釋天曰：霓爲挈貳，貳蓋言二。淮南子說山訓曰：天二氣則成虹是也。【孟子】若大旱之望雲霓也。【集韻】通作蜺。　\n\r\n又【爾雅·釋天】疾雷爲霆霓。【註】雷之急擊者謂霹靂。　\n\r\n又【廣韻】五計切【集韻】硏計切，𠀤音詣。義同。【張衡·東京賦】龍輅充廷，雲旗沸霓。夏正三朝，庭燎晢晢。　\n\r\n又【廣韻】五結切【集韻】倪結切，𠀤音齧。義同。【釋名】霓，齧也。其體斷絕，見於非時，此灾氣也。傷害於物，如有所食齧也。【南史·王筠傳】沈約製郊居賦，示筠草，筠讀至雌霓連蜷，約撫掌欣忭曰：僕常恐人呼爲霓。○按雌霓之霓，五的反。雲霓之霓，五兮反。學林曰：范蜀公召試學士院，用彩霓作平聲。考試者以范爲失韻，當時學士爲之憤鬱。司馬光曰：約賦但取聲律便美，非霓不可讀爲平聲也。　\n\r\n又【張衡·西京賦】直墆霓以高居。【註】墆霓，高貌。　\n\r\n又【集韻】【韻會】𠀤倪歷切，音鶂。【集韻】雌霓。　【集韻】本作蜺。或作蛪。"}