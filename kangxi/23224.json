{"拼音": "méng", "部首": "目", "笔画数": "18", "Unicode": "77C7", "page": "819", "volume": "【午集中】【目字部】", "notes": "\r\n\r\n【廣韻】【正韻】莫紅切【集韻】【韻會】謨蓬切，𠀤音蒙。【說文】童矇也。一曰不明也。【釋名】有眸子而失明，蒙蒙無所別也。【博雅】盲也。【詩·大雅】矇瞍奏公。【傳】有眸子而無見曰矇。【疏】矇卽今靑盲。【禮·仲尼燕居】昭然若發矇矣。　\n\r\n又【王充·論衡】人未學問曰矇。　\n\r\n又【徐幹·中論】見人而不自見者，謂之矇。　\n\r\n又【集韻】母總切，音蠓。瞈矇，目不明也。　又叶莫江切，音尨。【東方朔·七諫】終不變而死節兮，惜年齒之未央。將舫舟而下流兮，冀幸君之發矇。　通作蒙。別作𥉕。"}