{"拼音": "chí,dì,zhī,zhì", "部首": "水", "笔画数": "8", "Unicode": "6CDC", "page": "616", "volume": "【巳集上】【水字部】", "notes": "\n\n【集韻】【韻會】【正韻】𠀤丁計切，音帝。水名，在常山。【一統志】泜水，在臨城縣西北。【前漢·張耳傳】斬餘泜水上。【註】蘇林曰：泜音祇。晉灼曰：問其方人音柢。師古曰：蘇晉二說皆是也。蘇音祇敬之祇，音執夷反，古音如是。晉音根柢之柢，音丁計反，今其土俗呼之則然。　\n\n又【廣韻】旨夷切【集韻】【韻會】蒸夷切，𠀤音脂。\n\n又【唐韻】直尼切【集韻】【韻會】陳尼切，𠀤音遲。義𠀤同。　\n\n又【集韻】直几切【韻會】【正韻】丈几切，𠀤音雉。與滍同。水出南陽。【左傳·僖三十三年】楚子上與晉師夾泜而軍。【註】泜水，出魯陽縣，東經襄城定陵入汝。"}