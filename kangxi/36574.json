{"拼音": "hè,shì,xì", "部首": "赤", "笔画数": "14", "Unicode": "8D6B", "page": "1214", "volume": "【酉集中】【赤字部】", "notes": "\r\n\r\n【唐韻】【正韻】呼格切【集韻】【韻會】郝格切，𠀤音煂。【說文】火赤貌。【博雅】赤也。【詩·邶風】赫如渥赭。【傳】赫，赤貌。　\n\r\n又【詩·大雅】王赫斯怒。【箋】赫，怒意。　\n\r\n又【詩·大雅】赫赫炎炎。【傳】赫赫，旱氣也。　\n\r\n又【詩·大雅】赫赫明明。【傳】赫赫然盛也。　\n\r\n又【屈原·離騷】陟陞皇之赫戲兮。【註】赫戲，光明貌。　\n\r\n又【小爾雅】赫，顯也。【前漢·𨻰忠傳】使者所過，威權翕赫。【張九齡詩】兹邦稱貴近，與世常重赫。\n\r\n又【李白詩】烜赫耀旌旗。　\n\r\n又【廣韻】赫，發也。　又姓。又赫連氏，複姓。　\n\r\n又【集韻】虛訝切，音罅。與嚇同。【詩·大雅】反予來赫。【傳】赫，炙也。【箋】口距人謂之赫。【釋文】毛許白反，鄭許嫁反。莊子所云以梁國嚇我是也。　\n\r\n又【韻會】施隻切，音釋。【爾雅·釋訓】赫赫，迅也。【釋文】赫音釋。　\n\r\n又【前漢·孝成趙皇后傳】赫嗁書。【註】鄧展曰：赫音兄弟鬩牆之鬩。應劭曰。赫蹏，薄小紙。晉灼曰：今謂薄小物曰鬩蹏。【類篇】或作爀。亦作䓇、焃。　\n\r\n又【韻補】叶鬩各切。【荀勗大會行禮歌】明明天子，臨下有赫。來格祈祈，邦家是若。　【正字通】火炙、日暴皆曰赫。【說文】專訓火赤泥。"}