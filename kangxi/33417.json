{"拼音": "háng,hàng,héng,xíng,xìng", "部首": "行", "笔画数": "6", "Unicode": "884C", "page": "1108", "volume": "【申集下】【行字部】", "notes": "\r\n\r\n【唐韻】戸庚切【集韻】【韻會】【正韻】何庚切，𠀤音蘅。【說文】人之步趨也。【類篇】从彳从亍。【韻會】从彳，左步。从亍，右步也。左右步俱舉，而後爲行者也。【爾雅·釋宮】堂上謂之行，堂下謂之步。【釋名】行，伉也，伉足而前也。　\n\r\n又【廣韻】適也，往也，去也。　\n\r\n又【增韻】路也。【禮·月令】孟冬，其祀行。【註】行，在廟門外之西，爲軷壤，高二寸，廣五寸，輪四尺，設主軷上。　又道也。【晉語】下有直言，臣之行也。　又五行。【書·洪範】我聞在昔，鯀陻洪水，汨𨻰其五行。【韻會】五行，運于天地閒，未嘗停息，故名。　又行人，官名。【廣韻】周有大行之官。【論語】行人子羽修飾之。　又語也。【爾雅·釋詁】行，言也。【註】今江東通謂語爲行。　又歌行。【前漢·司馬相如傳】爲鼓一再行。【師古曰】行謂引，古樂府長歌行，短歌行，此其義也。　\n\r\n又【唐書·韓琬傳】器不行窳。【音義】不牢曰行，苦惡曰窳。　\n\r\n又【廣韻】下孟切，胻去聲。【玉篇】行，迹也。【周禮·地官·師氏】敏德以爲行本。【註】德行內外，在心爲德，施之爲行。　又姓。【後漢·光武紀】隗囂遣將行巡𡨥扶風。【註】行，姓。巡，名。漢行祐爲趙相。　\n\r\n又【集韻】寒岡切，音杭。【類篇】列也。【左傳·隱十一年】鄭伯使卒出豭，行出犬雞。【註】百人爲卒，二十五人爲行。行亦卒之行列。【吳語】吳王陳士卒百人以爲徹行百行。【註】以百人通爲一行，百行爲萬人，謂之方𨻰。　又中行，複姓。【通志·氏族略】中行氏，晉公族隰叔之後也，漢文時有宦者中行說。　又太行，山名。【書·禹貢】太行、恆山，至于碣石。【註】太行在河內山陽縣西。　\n\r\n又【廣韻】戸浪切，音笐。次第也。　又輩行也。【杜甫詩】豈如吾甥不流宕，丞相中郞丈人行。　\n\r\n又【韻會】行行，剛健貌。【論語】子路行行如也。　\n\r\n又【類篇】下朗切，音沆。義同。　\n\r\n又【韻補】叶先韻。【焦氏·易林】缺破不完，殘祭側偏。公孫幽遏，跛踦後行。　\n\r\n又【集韻】乎監切，音嗛。與銜同。\n\r\n考證：〔【左傳·隱十一年】鄭伯使卒出豭，行出雞犬。〕　謹照原文雞犬改犬雞。〔【杜甫詩】豈知吾甥不流宕。〕　謹照原文豈知改豈如。"}