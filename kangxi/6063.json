{"拼音": "juān", "部首": "女", "笔画数": "10", "Unicode": "5A1F", "page": "262", "volume": "【丑集下】【女字部】", "notes": "\n\n【廣韻】於緣切【集韻】【韻會】縈緣切【正韻】縈圓切，𠀤音蜎。嬋娟，美好貌。【孟郊詩】蒿蔓轉嬌玉，菱荇咸嬋娟。　又連娟，纖弱貌。【漢武帝·悼李夫人賦】美連娟以修嫮。　又聯娟，微曲貌。【宋玉·神女賦】眉聯娟以蛾揚。　又便娟，輕貌。【謝靈運·雪賦】初便娟于廊廡，末縈盈于帷席。　又娟娟，幽遠貌。【杜甫詩】風含翠篠娟娟淨。　又女名。【樂府·解題】周女娟，趙𥳑子夫人，河津吏之女。又麗娟，漢宮人，善唱回風曲。　\n\n又【集韻】縈元切，音淵。女字。　\n\n又【正韻】規淵切，音涓。媚也。又美好貌。　通作嬽。或作嬛。"}