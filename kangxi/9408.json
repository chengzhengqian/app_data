{"拼音": "hú", "部首": "弓", "笔画数": "8", "Unicode": "5F27", "page": "357", "volume": "【寅集下】【弓字部】", "notes": "\n\n【唐韻】戸吳切【集韻】【韻會】【正韻】洪孤切，𠀤音狐。【說文】木弓也。从弓，瓜聲。一曰往體寡來體多曰弧。【吳錄】揮觀弧星始制弧。【易·繫辭】弦木爲弧。　又張旗弓也。【禮·明堂位】乗大輅，載弧韣旂。【註】弧，旌旗所以張幅也。【疏】弧以竹爲之，其形爲弓。【周禮·冬官考工記】弧旌枉矢。【註】弧，以張縿之幅。【疏】弧旌者，弧弓也。旌旗有弓，所以張縿幅，故曰弧旌也。　又星名。【禮·月令】季春之月，日在奎，昏弧中。【史記·天官書】狼下四星曰弧。【註】弧九星在狼東南，天之弓也，以伐叛懷遠。又主備盜賊之知姦邪者。　\n\n又【後漢·東夷傳】辰韓國，名弓爲弧。　又蝥弧，旗名。【左傳·隱十一年】潁考叔取鄭伯之旗蝥弧以先登。　又短弧，蟲名。【前漢·五行志】蜮在水旁，能射人，南方謂之短弧。【註】卽射工也，亦呼水弩。　\n\n又【類篇】汪胡切，音汙。曲也。【周禮·冬官考工記】凡揉輈，欲其遜而無弧深。【註】弧讀爲汙。\n\n考證：〔【史記·天官書】狼下四星曰弧。【註】弧九星在狼東北，天之弓也。〕　謹照史記註原文東北改東南。〔【後漢·東夷傳】辰韓國，名馬爲弧。〕　謹照原文馬改弓。"}