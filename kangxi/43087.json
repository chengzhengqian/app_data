{"拼音": "shùn", "部首": "頁", "笔画数": "12", "Unicode": "9806", "page": "1399", "volume": "【戌集下】【頁字部】", "notes": "\r\n\r\n〔古文〕㥧巡𠈼【唐韻】【正韻】𠀤食閏切，盾去聲。【說文】理也。从頁从巛，會意。川流也。【玉篇】從也。【詩·大雅】有覺德行，四國順之。【箋】有大德行，則天下順從其政。【釋名】順，循也，循其理也。　又放之也。【儀禮·大射儀】大射正執弓，以袂順左右隈。【疏】以袂向下，於弓隈順放之。　又山名，水名。【山海經】有順山，順水出焉。　\n\r\n又【釋名】鳳皇五色，心文曰德，翼文曰順。　\n\r\n又【揚子·方言】目好謂之順。【註】言流澤也。　\n\r\n又【增韻】和也。【易·豫卦】豫順以動，故天地如之。【疏】聖人和順而動，合天地之德，故天地亦如聖人而爲之。【禮·樂記】和順積中，而英華發外。　\n\r\n又【增韻】不逆也。【爾雅·釋詁】舒業順，敘也。【疏】順者不逆有敘也。　\n\r\n又【諡法】慈惠徧服曰順。　\n\r\n又【小爾雅】順，退也。\n\r\n考證：〔【逸雅】順，循也〕　謹按語出釋名，今將逸雅改爲釋名。〔【爾雅·釋詁】舒業順，敘也。【疏】順本不逆有敘也。〕　謹照原文順本改順者。"}