{"拼音": "mā,má", "部首": "麻", "笔画数": "11", "Unicode": "9EBB", "page": "1515", "volume": "【亥集下】【麻字部】", "notes": "\r\n\r\n【唐韻】【集韻】莫遐切【韻會】【正韻】謨加切，𠀤音蟆。【玉篇】枲屬也。皮績爲布，子可食。【爾雅·釋草】枲麻。【疏】麻，一名枲。禹貢靑州云：厥貢岱畎絲枲是也。【禮·內則】女子執麻枲學女事，以共衣服。　又大麻有實者名苴，無實者名枲。【本草】雄者名枲麻，牡麻，雌者爲苴麻，茡麻。　又蕁麻。蕁本作䕭。見【本草圖經】。　\n\r\n又【詩·豳風】禾麻菽麥。【禮·月令】食麻與犬。【黃帝素問】麻麥稷黍豆，爲五穀。【正字通】麻，卽油麻。　又胡麻。【爾雅翼】胡麻，一名巨勝。【正字通】言其大而勝，卽今黑芝麻也。　又疏麻。【楚辭·九歌】折疏麻兮瑤華。【註】疏麻，神麻也。　又升麻、天麻，皆藥名。　又樂器。鼗鼓名。【爾雅·釋樂】大鼗謂之麻，小者謂之料。【註】麻者，音槪而長也。　又固麻。【南史·百濟傳】百濟國號王所都城曰固麻，邑曰簷魯，如中國言郡縣也。\n\r\n又【山海經】有壽麻國。　又地名。【左傳·成十三年】晉師及秦師戰于麻隧。【註】秦地。\n\r\n又【後漢·蓋延傳】南伐劉永，進取麻鄕。【註】麻鄕，縣名。　又姓。【風俗通】齊大夫麻嬰之後，漢麻達，註論語。　又朝廷綸命曰麻。【翰林志】唐中書，用黃白二麻爲綸命，其後翰林專掌白麻，中書獨用黃麻。　\n\r\n又【韻補】叶謨婆切。【詩·齊風】東門之池，可以漚麻。彼美淑姬，可與晤歌。　又叶眉波切，音摩。【潘岳·河陽詩】曲蓬何以直，託身依叢麻。黔黎竟何常，政在成民和。　【六書正譌】从𣏟，音派，麻片也。从广人在屋下，治麻之意。俗作麻，从木，非。"}