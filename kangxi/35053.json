{"拼音": "jué", "部首": "言", "笔画数": "14", "Unicode": "8C32", "page": "1180", "volume": "【酉集上】【言字部】", "notes": "\r\n\r\n【唐韻】【集韻】【韻會】𠀤古穴切，音玦。【說文】權詐也。益、梁曰謂謬欺天下曰譎。【廣雅】欺也。【揚子·方言】詐也。自關東、西或曰譎。【論語】晉文公譎而不正，齊桓公正而不譎。【鄭註】詐也。【朱傳】詭也。【史記·司馬相如傳】奇物譎詭，俶儻窮變。【前漢·王吉傳】各取一切，權譎自在。【荀子·大略篇】奉妒昧者，謂之交譎。【韓非子·孤憤篇】此人臣之所以譎主便私也。【註】設詐謀以誑誤於主也。　\n\r\n又【玉篇】譎諫，依違不直言也。【詩·國風·關雎序】主文而譎諫。　又紆譎，曲折也。【前漢·揚雄傳】超紆譎之淸澄。　\n\r\n又【博雅】譎恢美也。　又譎觚。義詳角部觚字註。　\n\r\n又【集韻】或省作矞。詳矛部矞字註。　\n\r\n又【讀書通】通作𣲺。【易·睽卦·王註】恢詭譎怪。【釋文】詐也，乖也。本亦作𣲺。【荀子·儒效篇】譎德而定次。【註】謂斷𣲺其德。譎與𣲺同。"}