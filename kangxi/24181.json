{"拼音": "dǎo", "部首": "示", "笔画数": "12", "Unicode": "7982", "page": "844", "volume": "【午集下】【示字部】", "notes": "\r\n\r\n【唐韻】都皓切【集韻】【韻會】覩老切，𠀤音倒。與禱通。【說文】禱牲馬祭也。【周禮·春官】甸祝禂牲禂馬，皆掌其祝號。【註】杜子春云：禂，禱也。爲馬禱無疾，爲田禱多獲禽牲。【詩·小雅】旣伯旣禱。【疏】伯，馬祖，天駟房星之神，爲田而禱馬祖，求馬强健。○按杜說《詩》疏禂牲禂馬，總是馬祭一事。鄭康成註《周禮》，不取杜說，謂禂讀如伏誅之誅，今侏大字也。爲牲祭求肥充，爲馬祭求肥健，據此則禂止釋肥大，不切禱意，而禂牲禂馬爲兩事矣，與杜說迥不同。《集韻》《韻會》主鄭說，音追輸切，而又止釋云爲牲祭求肥充，反脫却祭馬一事，不知何解。　\n\r\n又【集韻】刀號切，音到。義同。或作䮻𩤫。"}