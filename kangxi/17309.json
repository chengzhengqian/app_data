{"拼音": "yàn,yáo,yín", "部首": "水", "笔画数": "11", "Unicode": "6DEB", "page": "631", "volume": "【巳集上】【水字部】", "notes": "\n\n〔古文〕㸒【唐韻】余箴切【集韻】【韻會】【正韻】夷針切，𠀤音霪。【說文】浸淫，隨理也。【徐曰】隨其脈理而浸漬也。【周禮·冬官考工記】善防者，水淫之。【註】謂以淤泥淫液，使厚也。　又放也。【禮·哀公問】淫德不倦。　又貪也。【禮·樂記】聲淫及商。　又溢也，過也。【書·大禹謨】罔淫于樂。　又甚也。【列子·黃帝篇】黃帝曰：朕之過淫矣。　又大也。【詩·周頌】旣有淫威。　又僭也。【吳語】掩王東海，以淫名聞於天子。　又久也。【晉語】底著滯淫。【註】滯廢淫久也。　又邪也。【禮·王制】志淫好僻。　\n\n又【禮·曲禮】毋淫視。【疏】謂流移也。　\n\n又【小爾雅】男女不以禮交，謂之淫。　又歲星失次亦曰淫。【左傳·襄二十八年】歲在星紀，而淫于元枵。　又淫淫，去遠貌。【揚雄·羽獵賦】淫淫與與。【註】往來之貌。　又水名。【淮南子·覽冥訓】女媧氏積蘆灰以止淫水。【註】平地出水爲淫。　又泉名。【王子年·拾遺記】日南之南，有淫泉之浦。　又樹名。【採蘭雜志】遜頓國有淫樹。　又魚名。【淮南子·釋山訓】瓠巴鼓瑟，而淫魚出聽。　\n\n又【集韻】以贍切，音豔。巴東有淫預堆。【古歌】淫預大如馬。今作灩澦。　又讀作涅。【周禮·冬官考工記】㡛氏湅帛，淫之以蜃。【註】淫當爲涅。　又讀作瑤。【山海經】爰有淫水，其淸洛洛。【註】淫音遙，與瑤同。\n\n考證：〔星記失次亦曰淫。【左傳·襄二十八年】歲在星記，而淫于元枵。〕　謹按傳所言者歲星也。星記改爲歲星。歲在星記之記照原文改紀。〔【周禮·冬官考工記】㡛人湅帛，淫之以蜃。〕　謹照原文人改氏。"}