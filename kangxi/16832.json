{"拼音": "líng,lǐng", "部首": "水", "笔画数": "8", "Unicode": "6CE0", "page": "617", "volume": "【巳集上】【水字部】", "notes": "\n\n【唐韻】【集韻】【韻會】𠀤郞丁切，音靈。水名。【說文】水出丹陽宛陵，西北入江。　又關中有泠水。【水經注】泠水，出浮胏山。　又零陵有泠水。【水經注】泠水，南出九疑山，北流經泠道縣。　又桂陽曲江縣有泠水。【水經注】泠水出泠君山。　又淸泠，水名。【張衡·西京賦】耕父揚光於淸泠之淵。【註】在南陽西鄂山上。　又三江之水曰三泠。　又泠泠，水聲。【古樂府】山溜何泠泠。　又風聲。【宋玉·風賦】淸淸泠泠，愈病析酲。【莊子·逍遙遊】御風而行，泠然善也。　又音聲洋溢曰泠泠。【陸機·文賦】音泠泠而盈耳。　又泠風，和風，所以成穀也。【呂氏春秋辨士篇】師爲泠風。　又邑名。【左傳·哀二十五年】將適泠。又麊泠，漢縣名，屬交趾郡。泠道，亦漢縣名，屬零陵郡。　又與伶通。【左傳·成九年】晉侯見鐘儀，問其族，曰：泠人也。【正義】泠氏世掌樂官而善，故後世名樂官爲伶官。　\n\n又【集韻】朗鼎切，音笭。水貌。　又靈年切，音蓮。毛長總結也。【周禮·天官·內饔】羊泠毛而毳羶。【註】泠音靈，徐邈音朗年反。"}