{"拼音": "wēn,yùn", "部首": "艸", "笔画数": "19", "Unicode": "860A", "page": "1068", "volume": "【申集上】【艸字部】", "notes": "\r\n\r\n【唐韻】於粉切【韻會】【正韻】委粉切，𠀤音縕。【玉篇】積也，聚也，蓄也。【詩·大雅】蘊隆蟲蟲。\n\r\n又【檜風】我心蘊結。\n\r\n又【左傳·隱三年】蘋蘩、薀藻之菜。【韻會】云：應作蘊。【註】蘊藻，聚藻，此草好聚生也。　又聚草以𤑔火曰蘊。【韓詩外傳】里母朿蘊，請火于去婦之家。【前漢·召信臣傳】𤓉蘊火。　\n\r\n又【類篇】於問切，音慍。義同。　\n\r\n又【韻會】與怨通。【荀子·富國篇】富有天下而無怨財。【註】怨同蘊。　又與宛通。【荀子·富國篇】使民夏不宛暍。【註】宛讀爲蘊。　又與縕通。【易·繫辭】乾坤其易之縕耶。\n\r\n又【羣經音辨】紆云切，音氳。蘊淪，波也。【爾雅·釋水】小波爲淪。【註】言蘊淪。　又讀入聲。【莊子·齊物論】萬物盡然而以是相蘊。【註】於積反。　\n\r\n又【集韻】烏昆切，音溫。【揚子·方言】饒也。"}