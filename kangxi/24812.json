{"拼音": "ráng,rǎng,réng", "部首": "禾", "笔画数": "22", "Unicode": "7A70", "page": "861", "volume": "【午集下】【禾字部】", "notes": "\r\n\r\n【廣韻】汝陽切【集韻】【韻會】如陽切【正韻】如羊切，𠀤音攘。【說文】禾𥟜已治者。【廣韻】禾莖。　又禾實豐也。【詩·商頌】豐年穰穰。　又凡物豐盛皆曰穰。【詩·周頌】降福穰穰。【傳】穰穰，衆也。\n\r\n又【史記·滑稽傳】道傍有穰田者。【註】謂爲田求福穰。　又姓。齊將穰苴之後。【何氏姓苑】今高平人。　又地名。【前漢·地理志】南陽郡穰縣。　\n\r\n又【正字通】與瓤通。凡果實中之子曰屖穰。　\n\r\n又【廣韻】【集韻】【韻會】【正韻】𠀤汝兩切，音壤。豐也。【前漢·張敞傳】京師長安中浩穰。　\n\r\n又【集韻】人成切，𩣘平聲。蹂禾黍之餘也。\n\r\n考證：〔【詩·商頌】農年穰穰。〕　謹照原文農年改豐年。"}