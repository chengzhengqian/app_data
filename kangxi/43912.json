{"拼音": "xùn", "部首": "食", "笔画数": "14", "Unicode": "4B40", "page": "1420", "volume": "【戌集下】【食字部】", "notes": "\r\n\r\n【正字通】思晉切，音迅。烏飯也。一曰靑精飯。蘇頌曰：陶隱居登眞隱𧦾，靑精䭀法，謂以藥草密溲曝之也。𨻰藏器曰：烏飯法，取南天燭莖葉擣汁，浸糯米，九烝九曝，米粒緊小如珠，囊之可適遠方。李時珍曰：此道家服食法，今釋氏四月八日造以供佛，入𣐈葉楊桐葉助色，詳本草綱目。通雅曰：沈存中云：本草南燭草乃木也，名南天燭，今人植庭側，葉似楝，秋實，赤如丹。智按，此俗所謂天竹也，卽烏飯樹。今更有烏飯草，又作靑精者，或以楓葉烏桕染之，嶺南或以榕枝。南燭一名維那木，一名猴菽。"}