{"拼音": "mián", "部首": "木", "笔画数": "12", "Unicode": "68C9", "page": "531", "volume": "【辰集中】【木字部】", "notes": "\n\n同𣏜。　\n\n又【廣韻】木棉，樹名。【南史·高昌國傳】有草實如繭，中絲爲細纑，名曰白疉，取以爲布，甚軟白。【演繁露·唐環王傳】古貝草也。緝其花爲布，麤曰貝，精曰氎。【張勃·吳錄】交趾安定縣有木棉樹，高丈餘。【通鑑】梁武帝送木棉皁帳。【史炤·釋文】木棉，江南多有之，以春二三月下種，旣生，一月三薅，至秋生黃花結實，及熟時，其皮四裂，其中綻出如綿。○按《本草》木棉有草、木二種。　\n\n又【廣韻】屋聯棉。"}