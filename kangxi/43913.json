{"拼音": "yǎng,yàng", "部首": "食", "笔画数": "14", "Unicode": "990A", "page": "1419", "volume": "【戌集下】【食字部】", "notes": "\r\n\r\n〔古文〕䍩𢼝【廣韻】餘兩切【集韻】【韻會】【正韻】以兩切，𠀤音痒。【玉篇】育也，畜也，長也。【易·頤卦】觀頤，觀其所養也。　又取也。【詩·周頌】於鑠王師，遵養時晦。【傳】養，取也。　又養養，憂貌。【詩·邶風】中心養養。【註】憂不定貌。　\n\r\n又【博雅】養，使也。【公羊傳·宣十二年】厮役扈養。【註】艾草爲防者曰厮，汲水漿者曰役，養馬者曰扈，炊烹者曰養。\n\r\n又【史記·儒林傳】兒寬常爲弟子都養。【註】都養，爲弟子造食也。　又姓。養由基，見【左傳·成十六年】。養奮，見【孝子傳】。　又與癢同。【荀子·正名篇】疾養凔熱，滑鈹輕重，以形體異。　\n\r\n又【廣韻】【正韻】餘亮切【集韻】弋亮切，𠀤音恙。【玉篇】供養也，下奉上也。【禮·月令】收祿秩之不當，供養之不宜者。【註】謂凡恩命濫賜膳服，侈僭踰制者。　【說文】本作養。【字彙】省作𩛬，附六畫，非。\n\r\n考證：〔【詩·周頌】於爍王師，遵養時晦。〕　謹照原文於爍改於鑠。"}