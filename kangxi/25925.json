{"拼音": "bó", "部首": "竹", "笔画数": "18", "Unicode": "7C19", "page": "898", "volume": "【未集上】【竹字部】", "notes": "\r\n\r\n【廣韻】補各切【集韻】【韻會】【正韻】伯各切，𠀤音博。【說文】局戲，六箸十二棊也。【楚辭·招魂】菎蔽象棊，有六簙些。【註】投六箸，行六棊，故爲六簙也。【世本】古者烏曹作簙。【揚子·方言】簙謂之蔽，或謂之箘。秦、晉之閒謂之簙，吳、楚之閒謂之蔽。　\n\r\n又【類篇】匹各切。義同。　通作博。【論語】不有博奕者乎。"}