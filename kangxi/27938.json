{"拼音": "qún", "部首": "羊", "笔画数": "13", "Unicode": "7FA3", "page": "952", "volume": "【未集中】【羊字部】", "notes": "\r\n\r\n【廣韻】【韻會】【正韻】渠云切【集韻】衢云切，𠀤音帬。【說文】輩也。【玉篇】朋也。【廣韻】隊也。【易·繫辭】物以羣分。【疏】羣黨，共在一處。【禮·檀弓】吾離羣而索居。【註】羣謂同門，友也。　\n\r\n又【詩·小雅】或羣或友。【傳】獸三爲羣。【禮·曲禮】大夫不掩羣。【疏】羣謂禽獸共聚也。　\n\r\n又【詩·秦風】俴駟孔羣。【鄭箋】孔羣，言和調也。　又緹羣，山名。【後漢·五行志】出吳門，望緹羣。　又羣羣。【李嘉祐詩】荻花寒漫漫，鷗鳥暮羣羣。　\n\r\n又【韻補】叶逵員切。【楊方·合歡詩】不見佳人來，但見飛鳥還。飛鳥亦何樂，夕宿自作羣。"}