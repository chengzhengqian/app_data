{"拼音": "hè,hēi", "部首": "黑", "笔画数": "12", "Unicode": "9ED1", "page": "1518", "volume": "【亥集下】【黑字部】", "notes": "\r\n\r\n【唐韻】呼北切【集韻】【韻會】【正韻】迄得切，𠀤音潶。【說文】火所熏之色也。韓康伯曰：北方隂色。【釋名】黑，晦也。如晦冥時色也。【易·說卦】坤其於地也爲黑。【書·禹貢】兗州，厥土黑墳。【禮·檀弓】夏后氏尚黑。　又水名。【書·禹貢】華陽黑水惟梁州，黑水西河惟雍州。\n\r\n又【前漢·地理志】益州郡滇池縣有黑水祠。　又黑齒，國名。【楚辭·招魂】雕題黑齒。　又地名。【左傳·宣六年】公會晉侯宋公于黑壤。　又黑子，今所謂黶子也。【前漢·高帝紀】左股有七十二黑子。\n\r\n又【賈誼傳】淮陽之比大諸侯厪如黑子之著面。　\n\r\n又【周禮·天官·籩人】其實䵄蕡白黑。【註】黍曰黑。　\n\r\n又【詩·小雅】以其騂黑。【傳】黑，羊豕也。　又姓。周有黑肱，黑胎。　又叶鬩各切，音壑。【史記·龜筴傳】天出五色，以辨白黑。地生五穀，以知善惡。\n\r\n考證：〔【賈誼傳】淮之北大諸侯。〕　謹照原文淮下增陽字。北字改比字。〔【史記·龜筴傳】天出五色，以知黑白。地出五穀，以知善惡。〕　謹照原文以知黑白改以辨白黑。地出五穀改地生五穀。"}