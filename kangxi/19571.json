{"拼音": "jiān,jiǎn,qián", "部首": "牛", "笔画数": "12", "Unicode": "728D", "page": "702", "volume": "【巳集下】【牛字部】", "notes": "\n\n【唐韻】【集韻】【韻會】𠀤居言切，音鞬。【說文】犗牛也。　\n\n又【玉篇】獸似豹。人首，一目。【山海經】單張之山有獸，狀如豹而長尾，人首而牛耳，一目，名曰諸犍。善叱行則銜其尾，居則蟠其尾。【註】郭璞曰：音如犍牛之犍。　\n\n又【前漢·地理志】犍爲郡。【註】武帝建元六年開，在益州。　\n\n又【集韻】渠言切，音𥴤。郡名。　\n\n又【廣韻】【集韻】【韻會】【正韻】𠀤渠焉切，音虔。【廣韻】犍爲，在嘉州。　\n\n又【集韻】紀偃切，音湕。獸名。似牛。　【玉篇】或作𤚳。【集韻】或作㹇。"}