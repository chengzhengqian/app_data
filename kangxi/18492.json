{"拼音": "bāo,páo,pào", "部首": "火", "笔画数": "9", "Unicode": "70AE", "page": "668", "volume": "【巳集中】【火字部】", "notes": "\n\n【唐韻】薄交切【集韻】【韻會】【正韻】蒲交切，𠀤音庖。同炰。【說文】毛炙肉也。【廣韻】一曰裹物燒也。【詩·小雅】炮之燔之。【傳】毛曰炮。加火曰燔。【疏】此述庶人之禮，當是合毛而炮之。【禮·內則】炮取豚若將。【註】炮者，以塗燒之爲名也。【禮運】以炮以燔。【註】炮裹之也。【周禮·地官·封人】毛炮之豚。【註】爓去其毛而炮之，以備八珍。◎按註疏，合毛，去毛總曰炮。廣韻止訓合毛炙物，義猶未全。　\n\n又【周禮·春官·大祝】九祭，三曰炮祭。【註】炮祭，燔柴也。　\n\n又【周禮·秋官·壷涿氏】掌除水蟲，以炮土之鼓敺之。【註】炮土之鼓，瓦鼓也。　又與庖通。【前漢·律歷志】炮犧氏之王天下也。【師古註】炮，與庖同。　\n\n又【集韻】披敎切，音砲。灼也。【齊民要術】蒸缹法有胡炮肉。【註】炮，普敎反。　又叶蒲侯切。【詩·小雅】有兔斯首燔之炮之君子有酒酌言醻之。\n\n考證：〔【齊民要術】蒸缹法有胡炮肉。【註】炮，著敎反。〕　謹照原文著敎反改普敎反。"}