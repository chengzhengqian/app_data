{"拼音": "gù", "部首": "金", "笔画数": "16", "Unicode": "932E", "page": "1312", "volume": "【戌集上】【金字部】", "notes": "\r\n\r\n【唐韻】【集韻】【韻會】【正韻】𠀤古慕切，音顧。【說文】鑄塞也。【徐曰】鑄銅鐵。以塞𨻶也。【前漢·劉向傳】雖錮南山猶有𨻶。【註】錮，謂塞也。　\n\r\n又【揚子方言註】錮，謂堅固也。　\n\r\n又【廣韻】禁錮，重繫也。【左傳·成二年】子反請以重幣錮之。【註】禁錮勿令仕。【後漢·黨錮傳註】謂塞其仕進之路也。　\n\r\n又【前漢·賈誼傳】失今不治，必爲錮疾。【註】堅久之疾。　俗作痼。通用固。"}