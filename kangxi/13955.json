{"拼音": "péng", "部首": "月", "笔画数": "8", "Unicode": "670B", "page": "504", "volume": "【辰集上】【月字部】", "notes": "\n\n【唐韻】步崩切【集韻】【韻會】蒲登切，𠀤音鵬。【易·坤卦】西南得朋。【註】與坤同道者也。【疏】凡言朋者，非惟人爲其黨，性行相同，亦爲其黨。【書·洛誥】孺子其朋。【傳】少子愼其朋黨。　\n\n又【易·兌卦】君子以朋友講習。【疏】同門曰朋。【周禮·地官·大司徒】聮朋友。【註】同師曰朋。　\n\n又【書·益稷】朋淫于家。【傳】朋，羣也。　\n\n又【易·損卦】或益之十朋之龜。【詩·小雅】錫我百朋。【傳】五貝爲朋。【前漢·食貨志】元龜岠冉，長尺二寸，直二千一百六十，爲大貝十朋。【註】蘇林曰：兩貝爲朋，朋直二百一十六，元龜十朋，故二千一百六十也。　又兩尊曰朋。【詩·豳風】朋酒斯饗。　又姓。【奇姓通】宋有朋水、朋山。　\n\n又【韻補】叶蒲蒙切。【劉楨·魯都賦】時謝節移，和族綏宗。招歡合好，肅戒友朋。　又叶蒲光切。【陳琳·大荒賦】王父皤焉白首兮，坐淸零之爽堂。塊獨處而無疇兮，願揖子以爲朋。○按《說文》古鳳字，註：𢐴，古文鳳。象形。鳳飛，羣鳥从以萬數，故以爲朋黨字。"}