{"拼音": "dǎo,dào", "部首": "辵", "笔画数": "12", "Unicode": "9053", "page": "1262", "volume": "【酉集下】【辵字部】", "notes": "\r\n\r\n〔古文〕𨕥衟𡬹【唐韻】徒皓切【集韻】【韻會】【正韻】杜皓切，𠀤陶上聲。【說文】所行道也。【爾雅·釋宮】一達謂之道路。【詩·小雅】周道如砥。【前漢·董仲舒傳】道者所由適于治之路也。　\n\r\n又【廣韻】理也，衆妙皆道也，合三才萬物共由者也。【易·繫辭】一隂一陽之謂道。【又】立天之道，曰隂與陽。立地之道，曰柔與剛。立人之道，曰仁與義。【書·大禹謨】道心惟微。　又順也。【書·禹貢】九河旣道。【註】順其道也。　又國名。【左傳·僖五年】江黃道柏。【註】道國，在汝南安陽縣南。　\n\r\n又【韻會】州名。漢屬零陵郡，唐營州，攺道州。　又當道，草名。【博雅】當道，馬舄也。　\n\r\n又【集韻】【韻會】大到切【正韻】杜到切，𠀤陶去聲。【正韻】言也。【孝經】非先王之法言不敢道。【大學】如切如磋者，道學也。　又由也。【禮·禮器】苟無忠信之人，則理不虛道。【中庸】尊德性而道問學。　又治也。與導同。【論語】道千乗之國。【史記·文帝紀】道民之略，在于務本。　又引也。【左傳·隱五年】請君釋憾于宋，敝邑爲道。　又從也。【前漢·淮南王傳】諸使者道長安來。【山海經】風道北來。【註】道，從也。　\n\r\n又【字彙補】動五切，音覩。【易林】冬藪枯腐，當風于道。蒙蔽塵埃，左氏勞苦。　又叶徒厚切，頭上聲。【詩·衞風】牆有茨，不可道也。叶下醜。"}