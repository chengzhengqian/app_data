{"拼音": "qí,yǐ", "部首": "金", "笔画数": "16", "Unicode": "9321", "page": "1311", "volume": "【戌集上】【金字部】", "notes": "\r\n\r\n【廣韻】渠綺切【集韻】【韻會】【正韻】巨綺切，𠀤音技。釜也。【詩·召南】維錡及釜。【註】有足曰錡，無足曰釜。【釋文】錡，其綺反。三足釜也。【左傳·隱三年】筐筥錡釜之器。【揚子·方言】鍑，江淮𨻰楚之閒謂之錡。　\n\r\n又【唐韻】魚綺切【集韻】【韻會】語綺切，𠀤音螘。義同。【說文】鉏䥏也。　\n\r\n又【張衡·西京賦】武庫禁兵，設在蘭錡。【註】兵器架也。受他兵曰蘭，受弩曰錡。【釋文】錡，魚几反。　又姓。【左傳·定四年】殷民七族，有錡氏。【釋文】錡，魚綺反。【前漢·藝文志】雒陽錡華賦九篇。【註】錡，姓。華，名。　又人名。【孟子】北宮錡。【左傳·宣十四年】晉魏錡。\n\r\n又【定十一年】公爲與其嬖僮汪錡乗。【釋文】錡，𠀤魚綺反。　又澗名。【左傳·昭二十二年】榮錡氏。【註】河南鞏縣有榮錡澗。【釋文】錡，魚綺反。　\n\r\n又【前漢·司馬相如傳】岩阤甗錡。【註】甗錡，隆屈窊折貌。錡，音嶬。\n\r\n又【陸機·文賦】固崎錡而難便。【註】崎錡，不安貌。錡，音擬。　\n\r\n又【廣韻】【集韻】【韻會】渠羈切【正韻】渠宜切，𠀤音奇。【廣韻】鑿屬。【集韻】釜屬。【詩·豳風】又缺我錡。【傳】鑿屬曰錡。【釋文】錡，巨宜反。韓詩云：木屬。"}