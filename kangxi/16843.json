{"拼音": "mò", "部首": "水", "笔画数": "8", "Unicode": "6CAB", "page": "612", "volume": "【巳集上】【水字部】", "notes": "\n\n【唐韻】【集韻】【正韻】莫葛切【韻會】莫曷切，𠀤音末。水名。【說文】水出蜀西徼外，東南入江。　又浮沫也。【莊子·大宗師】相煦以濕，相濡以沫。　又涎沫也。【莊子·至樂篇】乾餘骨之沫爲斯彌。【註】沫，口中汁也。　又噴沫，跳波也。【馬融·長笛賦】𤀰瀑噴沫。　又湯華也。【陸羽·茶經】凡酌置諸盌，令沫餑均。沫餑，湯之華也。華之薄者曰沫。　又紅沫。【酉陽雜俎】紅沫，煉丹砂爲黃金，碎以染筆，書入石中，削去逾明，名曰紅沫。　又已也。【屈原·離騷】身服義而未沫。　又汗流貌。【前漢·郊祀歌】霑赤汗，沫流赭。【註】應劭曰：流沫如赭也。李奇曰：沫如靧面之靧。師古曰：沫沬兩通。沬者，言被面如頮也，字從水傍，午未之未，音呼內反。沫者，言汗流沫出也，字從水傍，本末之末，音亦如之。　\n\n又【韻補】叶謨杯切，音枚。【屈原·離騷】芳菲菲而難𧇾兮，芬至今猶未沫。　又叶莫結切，音蔑。【郭璞·江賦】濯翮疏風，鼓翅𦒑𦐴。揮弄灑珠，拊拂瀑𠖾。"}