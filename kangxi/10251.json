{"拼音": "gōng", "部首": "心", "笔画数": "10", "Unicode": "606D", "page": "385", "volume": "【卯集上】【心字部】", "notes": "\n\n【廣韻】九容切【集韻】居容切，𠀤音供。【說文】肅也。【書·洪範】貌曰恭。【禮·曲禮】君子恭敬，撙節退讓以明禮。【疏】在貌爲恭，在心爲敬。貌多心少爲恭，心多貌少爲敬。　\n\n又【禮·玉藻】手容恭。【註】高且正也。　\n\n又【論語】溫良恭儉讓。【疏】和從不逆謂之恭。　\n\n又【周語】夙夜恭也。【註】夙夜敬事曰恭。【釋名】恭，拱也，自拱持也。亦言供給事人也。　\n\n又【書·太甲】接下思恭。【禮·少儀】賔客主恭。【註】以不驕慢爲恭。　又奉也。【書·甘誓】今予惟恭行天之罰。【傳】恭，奉也。　\n\n又【諡法】正德美容，敬順事上曰恭。　又州名。梁州地，唐置恭州。　又姓。晉恭世子之後，以諡爲姓。　又通作共。【詩·大雅】虔共爾位。【註】恭字古與共通。【左傳·僖二十七年】杞不共也。【註】本作恭。　亦通作龔。【書·泰誓】恭行天罰。或作龔。　又叶區王切，音匡。【道藏歌】太虛感靈會，命我生成章。天神普欣悅，一切稽首恭。　本作𢙄。从心。共聲。今作恭。\n\n考證：〔【禮·曲禮】君子恭敬，撙節退讓以明禮。【註】在貌爲恭，在心爲敬。〕　謹照原書註改疏。〔【論語】溫良恭儉讓。【註】和從不逆謂之恭。〕　謹照原書註改疏。"}