{"拼音": "dàn", "部首": "人", "笔画数": "7", "Unicode": "4F46", "page": "97", "volume": "【子集中】【人字部】", "notes": "\n\n【唐韻】徒旱切【韻會】蕩旱切【正韻】徒亶切，𠀤音誕。徒也，凡也。又空也。【前漢·食貨志】民欲祭祀喪紀，而無用者，錢府以所入工商之貢但賖之。　又語辭。猶言特也，𦯔也。通作亶。詳前亶字註。　又與誕通。【淮南子·說山訓】媒但者，非學謾也，但成而生不信。【註】但，詐也。　又但馬，一名誕馬，散馬也。【宋書·江夏王義恭傳】平乗誕馬，不過二。【程氏·演繁露】誕馬猶徒馬。今外官儀從有散馬前行，名坐馬。亦曰引馬，卽但馬也。【遼史】作䩥馬。　\n\n又【集韻】【韻會】徒案切【正韻】杜晏切，𠀤音憚。義同。　又姓。漢西域都尉但欽，濟隂太守但巴，宋有進士但中庸。　又音鉏。古不知吹人。【淮南子·說林訓】使但吹竽，使氐厭竅，雖中節而不可聽。【註】但讀鉏。　【說文】但，裼也。【正譌】偏脫衣袖也。借爲語辭。\n\n考證：〔又音燕。古不知吹人。【淮南子·說林訓】使但吹竽，使氐厭竅，雖中節而不可聽。【註】但音燕。〕　謹按淮南子註但讀燕，言鉏同也。謂讀如燕人之言，鉏非讀爲燕也。上音燕之燕改鉏，下音燕改讀鉏。"}