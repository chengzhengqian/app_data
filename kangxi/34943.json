{"拼音": "guǐ", "部首": "言", "笔画数": "13", "Unicode": "8A6D", "page": "1158", "volume": "【酉集上】【言字部】", "notes": "\r\n\r\n【唐韻】過委切【集韻】【韻會】【正韻】古委切，𠀤音垝。【說文】責也。【前漢·京房傳】臣出守郡，自詭效功。【師古註】自以爲憂責也。【孔融·薦禰衡表】昔賈誼求試屬國，詭繫單于。【註】自責必繫單于也。　\n\r\n又【玉篇】欺也，謾也。【類篇】詐也。【穀梁傳·文六年】詭辭而出。【註】不以實吿人。　\n\r\n又【玉篇】怪也。【莊子·齊物論】是其言也，其名爲弔詭。【註】弔詭，至怪也。　\n\r\n又【增韻】異也。【前漢·劉輔傳】此其言必有卓詭切至當聖心者。【師古註】詭，異於衆也。【後漢·班固傳】殊形詭制。【註】詭，異也。　又違也。【前漢·董仲舒傳】有所詭於天之理與。【師古註】違也。　又毀也。【後漢·班固傳論】固之序事不激詭。【註】激，揚。詭，毀也。　\n\r\n又【廣雅】詭隨，小惡也。【詩·大雅】無縱詭隨。【註】不顧是非，而妄隨人也。　\n\r\n又【廣韻】橫射物爲詭遇。【孟子】爲之詭遇。【趙註】橫而射之也。【朱註】不正而與禽遇也。　又譎詭，變化也。【張衡·東京賦】瑰異譎詭。　\n\r\n又【廣雅】詭犀，總也。總，音思。　\n\r\n又【正韻】戾也。　又星名。【前漢·天文志】司詭星出西方。【孟康註】星大而有尾，兩角，熒惑之精也。　又邑名。【史記·秦始皇紀】將軍蒙騖，攻魏氏畼有詭。【註】畼有詭，魏邑名。　又姓。【左傳·莊十六年】晉武公伐夷，執夷詭諸。【註】詭諸，周大夫。夷，采地名。　又人名。【史記·齊世家】桓公長衞姬生無詭。【左傳】作無虧。　又通作恑。【陸機·辯亡論】古今詭趣。【註】詭，變也。同恑。　【集韻】或作謉、譌。【正韻】亦作佹、傀。"}