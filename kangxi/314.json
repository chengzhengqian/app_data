{"拼音": "dài", "部首": "人", "笔画数": "5", "Unicode": "4EE3", "page": "93", "volume": "【子集中】【人字部】", "notes": "\n\n【唐韻】徒耐切【集韻】【韻會】待戴切【正韻】度耐切，𠀤音岱。更也，替也。【書·臯陶謨】天工人其代之。【莊子·逍遙遊】許由曰：庖人雖不治庖，尸祝不越俎而代之。　又世也。【家語】古之王者，易代攺號，取法五行。　又不還曰代。　又國名。趙之先有代國。【前漢·地理志】代郡亳丘有五原關。【應劭曰】古代國。又州名。漢代郡屬幽州，魏攺爲州。　又姓。周代舉，明代賢。　\n\n又【方書】脈𠋫有代。【史記·倉公傳】齊侍御史成病頭痛。脈法曰：代則絡脈有過，其代絕而脈賁者，病得之酒且內。王叔和曰：來數而中止，不能自還，因而復動者名代。　又叶徒帝切，音地。【楚辭·九章】雖有西施之美容兮，讒妒入以自代。願𨻰情以白行兮，得罪過之不意。　又叶湯的切，音剔。【揚子·太𤣥經】將軍入虛，莫之得也。出險登丘，莫之代也。"}