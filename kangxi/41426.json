{"拼音": "dào,táo,yáo", "部首": "阜", "笔画数": "10", "Unicode": "9676", "page": "1354", "volume": "【戌集中】【阜字部】", "notes": "\r\n\r\n【唐韻】【集韻】【韻會】【正韻】𠀤徒刀切，音桃。【爾雅·釋丘】再成爲陶丘。【疏】丘形上有兩丘相重累。【書·禹貢】東出于陶丘北。【釋名】於高山上一重作之，如陶竈然也。【說文】陶丘，在濟隂。【戰國策】秦客卿造謂穰侯曰：秦封君以陶。【註】今定陶縣。【前漢·地理志】濟隂郡定陶縣。【史記·越世家】范蠡止於陶。【註】徐廣曰：今定陶。正義曰：括地志云：陶山在濟州平隂縣東三十五里，止此山之陽也。　\n\r\n又【說文】陶丘有堯城，堯嘗所居，故堯號爲陶唐氏。【書·五子之歌】惟彼陶唐，有此冀方。　又縣名。【漢書·地理志】魏郡館陶縣，雲中郡陶林縣，定襄郡安陶縣，雁門郡𣷪陶縣。　\n\r\n又【玉篇】陶甄。【廣韻】尸子曰：夏桀臣昆吾作陶。【汲冢周書】神農作瓦器。【詩·大雅】陶復陶穴。　又陶正，官名。【左傳·襄二十五年】昔虞閼父爲周陶正。　\n\r\n又【書·五子之歌】鬰陶乎予心。【傳】鬰陶，言哀思也。　\n\r\n又【爾雅·釋詁】鬰陶，繇喜也。【禮·檀弓】人喜則斯陶，陶斯咏，咏斯猶。【註】陶，鬰陶也。【疏】鬰陶者，心初悅而未暢之意也。　\n\r\n又【揚子·方言】陶，養也。秦或曰陶。　\n\r\n又【後漢·杜篤傳】粳稻陶遂。【註】韓詩曰：陶，暢也。　\n\r\n又【廣韻】正也，化也。　\n\r\n又【揚雄·解嘲】後陶塗。【註】北方國名，出馬，因以爲名。　又蒲陶，果名。【史記·大宛傳】有蒲陶酒。【司馬相如·上林賦】櫻桃蒲陶。　又姓。【左傳·定四年】殷民七族：陶氏、施氏、繁氏、錡氏、樊氏、饑氏、終葵氏。【廣韻】陶唐之後，今出丹陽。　\n\r\n又【玉篇】亦作匋。【篇海】亦作陶。　\n\r\n又【荀子·榮辱篇】陶誕突盜。【註】陶，當爲檮杌之檮。頑嚚之貌。或曰陶當爲逃，隱匿其情也。　\n\r\n又【韻會】𩋃通作陶。【周禮·冬官考工記】韗人爲臯陶。【註】臯陶，鼓木也。陶字从革。　\n\r\n又【韻會】裪，通作陶。【左傳·襄三十年】使爲君復陶。【註】復陶，主衣服之官。\n\r\n又【左傳·昭十二年】王皮冠秦復陶。【註】秦所遺羽衣也。　\n\r\n又【廣韻】【集韻】【韻會】【正韻】𠀤餘昭切，音搖。【詩·王風】君子陶陶，左執翿，右招我由敖。【傳】陶陶，和樂貌。【釋文】陶，音遙。　\n\r\n又【禮·祭義】陶陶遂遂，如將復入然。【註】陶陶遂遂，相隨行之貌。【釋文】陶，音遙。　\n\r\n又【廣韻】臯陶，舜臣。一作咎繇。【篇海】本作𨹋。　\n\r\n又【集韻】大到切，音導。【詩·鄭風】淸人在軸，駟介陶陶。左旋右抽，中軍作好。【傳】陶陶，驅逐之貌。【釋文】陶，徒報反。好，呼報反。\n\r\n又【朱註】陶，叶徒𠋫反。好，叶許𠋫反。　又叶夷周切，音由。【詩·魯頌】淑問如臯陶，在泮獻囚。【易林】兹基運時，稷契臯陶。貞良得願，微子解囚。【杜篤·吳漢誄】堯隆稷契，舜嘉臯陶。伊尹佐殷，呂尙翼周。\n\r\n考證：〔【左傳·定二年】殷氏七族〕　謹照原文二年改四年。殷氏改殷民。〔【荀子·不苟篇】陶誕突盜。【註】陶，當爲檮杌之檮。頑囂之貌。〕　謹按此荀子榮辱篇非不苟篇。今照原書不苟篇改榮辱篇。註頑囂之貌照原文改頑嚚之貌。"}