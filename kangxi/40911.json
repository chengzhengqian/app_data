{"拼音": "guī", "部首": "門", "笔画数": "9", "Unicode": "95FA", "page": "1335", "volume": "【戌集上】【門字部】", "notes": "\r\n\r\n【唐韻】古攜切【集韻】【韻會】涓畦切【正韻】居爲切，𠀤音邽。【說文】特立之戸。上圜下方，有似圭。【左傳·襄十年】蓽門閨竇之人。【註】閨竇，小戸，穿壁爲戸。【廣韻】閨閤。【前漢·循吏傳】傳敎令出入閨閤。【註】閨閤，內中小門也。【玉篇】宮中門小者曰閨。【杜甫·贈李白詩】李侯金閨彥，脫身事幽討。【註】東方朔、公孫弘，待詔金馬門，故云金閨。【謝朓詩】旣通金閨籍。【註】列名仕版也。　\n\r\n又【南史·𨻰文帝紀】每夜刺閨取外事分判者，前後相續，敕雞人司漏，傳籤殿中。【註】夜有急報，投刺於宮門也。　又女稱閨秀，所居亦曰閨。【李白詩】揮鞭萬里去，安得念春閨。【後漢·皇后紀贊】班政蘭閨。【劉珊詩】石家金谷妓，妝罷出蘭閨。　又通作圭。【禮·儒行】蓽門圭窬。【註】小戸如圭形。"}