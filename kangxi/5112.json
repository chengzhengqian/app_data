{"拼音": "mù", "部首": "土", "笔画数": "13", "Unicode": "5893", "page": "238", "volume": "【丑集中】【土字部】", "notes": "\n\n【廣韻】【集韻】【韻會】【正韻】𠀤莫故切，音暮。【說文】丘也。【鄭玄曰】冢塋之地，孝子所思慕之處。【禮·檀弓】古不修墓。又易墓非古也。【王制】墓地不請。【周禮·春官】墓大夫掌凡邦墓之地域，爲之圖，令國民族葬。凡爭墓地，聽其獄訟，帥其屬而巡墓厲。【註】墓厲，謂塋限遮列之處。庶人不封不樹，故不言冢而云墓。　\n\n又【揚子·方言】凡葬，無墳謂之墓，有墳謂之塋。故檀弓云：墓而不墳。又平曰墓、封曰冢、高曰墳。　又北谷曰墓。【史記·封禪書】西方神明之墓。　\n\n又【集韻】䝉晡切，音模。【前漢·班固敘傳】陵不崇墓。【註】墓音模。"}