{"拼音": "tiǎo,zhào", "部首": "走", "笔画数": "9", "Unicode": "8D75", "page": "1217", "volume": "【酉集中】【走字部】", "notes": "\r\n\r\n【廣韻】治小切【集韻】【韻會】【正韻】直紹切，𠀤音肇。【說文】趍趙也。　\n\r\n又【釋名】趙，朝也。本小邑，朝事于大國也。　\n\r\n又【廣韻】趙，少也，久也。　又姓。【史記·趙世家】繆王賜造父以趙城，由此爲趙氏。　又國名。【前漢·地理志】趙地，昴畢之分野。趙分晉，得趙國。　\n\r\n又【揚子·方言】牀杠，南楚之閒謂之趙。【註】趙當作兆，聲之轉也。中國亦呼杠爲挑牀，皆通也。　\n\r\n又【集韻】徒了切，音窕。㨄或作𠠄，通作趙。刺也。【詩·周頌】其鎛斯趙。【傳】趙，刺也。【箋】以田器刺也。　\n\r\n又【集韻】起了切。【詩·周頌·釋文】沈重讀。　又同掉。【荀子·賦論篇】頭銛達而剽趙繚者耶。【註】趙，讀爲掉。掉，繚長貌。　\n\r\n又【韻補】叶文呂切。【崔駰·達旨】魯連辨言以退燕，包胥單辭而存楚。唐且華顚以悟秦，甘羅童牙而報趙。\r\n考證：〔【說文】趨趙也。〕　謹照原文趨改趍。"}