{"拼音": "ōu,qū", "部首": "匸", "笔画数": "4", "Unicode": "533A", "page": "155", "volume": "【子集下】【匸字部】", "notes": "\n\n【唐韻】豈俱切【集韻】【韻會】虧于切【正韻】丘于切，𠀤音驅。【說文】藏隱也。从品在匸中。品，衆也。【徐曰】凡言區者，皆有所藏也。【荀子·大略篇】言之信者，在乎區蓋之閒。【註】區，藏物處。\n\n又【前漢·揚雄傳】有田一廛，宅一區。【張敞傳】敞以耳目，發起賊主，名區處。【註】師古曰：區，謂居止之所也。\n\n又【韻會】區者，小室之名。【前漢·胡建傳】穿北軍壘，以爲賈區。【註】師古曰：區者，小屋之名，若今小菴屋之類。故衞士之屋謂之區。\n\n又【論語】區以別矣。【朱註】區，猶類也。【韓愈·別趙子詩】人心未嘗同，不可一理區。\n\n又【爾雅·釋器】玉十謂之區。【郭註】雙玉曰瑴，五瑴爲區。又區區，小貌。【前漢·楚元王傳】豈爲區區之禮哉。【註】師古曰：區區，謂小也。【禮·樂志】河閒區區小國。\n\n又【集韻】【韻會】𠀤祛尤切，音丘。域也。【增韻】分也，阜也。【韻會】曲禮，不嫌諱名，謂宇與禹，丘與區。禹宇二字，其音不別。丘之與區，今讀則異。然尋古語，其聲亦同。【陸士衡詩】普厥丘宇。又晉閣名所載若干區者，別爲丘字，則知丘之與區，其音不別。\n\n又【集韻】【韻會】【正韻】𠀤烏侯切，音甌。量名。四豆爲區。【左傳·昭三年】豆區釜鍾。又匿也。【左傳·昭七年】楚文王作僕區之法。【註】僕，隱也。區，匿也。又姓。【韻會】古歐冶子之後。【王莽傳】中郞區博。\n\n又【集韻】居侯切，音鉤。同句。曲也。【韻會】句或作區。【禮記】區萌達。【註】屈生曰區。疏：鉤曲而生。"}