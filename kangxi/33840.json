{"拼音": "huī", "部首": "衣", "笔画数": "14", "Unicode": "8918", "page": "1121", "volume": "【申集下】【衣字部】", "notes": "\r\n\r\n【唐韻】許歸切【集韻】【韻會】吁韋切，𠀤音暉。【玉篇】后祭服也。【禮·玉藻】王后褘衣。【釋名】王后之上服曰褘衣，畫翟雉之文于衣也。伊洛而南，雉靑質五色備曰翬，鷂翬畫鷂雉之文于衣也。　\n\r\n又【篇海】雨非切，音韋。【類篇】與幃同，囊也。【爾雅·釋器】婦人之褘謂之縭。【註】卽今之香纓也。褘邪交落帶繫于體，因名爲褘。　\n\r\n又【類篇】蔽膝也。【揚子·方言】蔽膝，江淮之間謂之褘，或謂之袚，自關而東謂之蔽膝。　又美也。【張衡·東京賦】漢帝之德，侯其褘而。　\n\r\n又【唐韻古音】與委通。【王應麟·詩攷】褘隋卽委蛇，出《韓詩內傳》。《漢衞尉衡方𥓓》褘隋在公。　又音猗。人名。【前漢·王子侯表】安侯褘嗣。　又音鞠。【禮·玉藻】再命褘衣。【註】褘讀爲鞠。"}