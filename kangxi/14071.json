{"拼音": "gāng,gàng", "部首": "木", "笔画数": "7", "Unicode": "6760", "page": "512", "volume": "【辰集中】【木字部】", "notes": "\n\n【唐韻】【集韻】【韻會】古雙切【正韻】居郞切，𠀤音江。【說文】牀前橫木也。【徐曰】今人謂之牀桯。【急就篇】妻婦聘嫁齎媵僮，奴婢私隷枕牀杠。【方言】秦晉之閒謂之杠。　又旌旗竿。【爾雅·釋天】素錦綢杠。【註】謂以白地錦韜旗之竿。【廣雅】天子杠高九仞，諸侯七，大夫五。　又銘橦也。【儀禮·士喪禮】竹杠長三尺。　又小橋謂之杠。【孟子】徒杠成。　\n\n又【博雅】杠，舉也。　又星名。【晉書·天文志】大帝上九星曰華蓋，下九星曰杠，華蓋之柄也。　\n\n又【集韻】【類篇】𠀤沽紅切，音公。地名。【前漢·曹參傳】攻杠里，大破之。○按《唐韻》杠音工，古音也。《字彙》作叶音，非。\n\n考證：〔【急就篇】妻婦聘嫁齎媵僮，奴僕私隷枕牀杠。〕　謹照原文僕改婢。〔【爾雅·講武】素綿綢杠。〕　謹按所引係爾雅釋天，謹照原文講武改天。綿改錦。"}