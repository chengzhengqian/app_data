{"拼音": "dàn,yí", "部首": "言", "笔画数": "10", "Unicode": "8A11", "page": "1148", "volume": "【酉集上】【言字部】", "notes": "\r\n\r\n【玉篇】弋支切【集韻】【類篇】余支切【正韻】延知切，𠀤音移。訑訑，自得貌。又淺意也。【孟子】訑訑之聲音顏色，拒人於千里之外。【註】自足其智，不嗜善言之貌。【集韻】與詑同。或作𧦧、𧪁。　\n\r\n又【集韻】【類篇】𠀤商支切，音施。與𧩹同。多言也。　又獸名。【山海經】基山有獸，狀如羊，九尾四耳，目在背，名曰猼訑。【註】訑音𥙁。一作陁。　\n\r\n又【集韻】【正韻】𠀤湯何切，音拕。【說文】本作詑。欺也。【戰國策】寡人甚不喜訑者言也。【註】引方言，沇州謂欺曰訑。【楚辭·九章】或訑謾而不疑。【註】詐欺也。　\n\r\n又【集韻】唐何切，音駝。又土和切，涶平聲。\n\r\n又【集韻】待可切，駝上聲。𠀤與詑同。　\n\r\n又【集韻】【類篇】𠀤他可切，拕上聲。言不正也。一曰欺罔自誇貌。　\n\r\n又【集韻】徒案切【正韻】杜晏切，𠀤音憚。【類篇】慢訑，弛縱意。【增韻】放也。【莊子·知北遊】天知予僻陋慢訑。【正韻】與誕同。　\n\r\n又【集韻】【類篇】𠀤堂練切，音電。\n\r\n又【正韻】徒亶切，但上聲。義𠀤同。"}