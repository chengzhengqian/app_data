{"拼音": "chún,quán,tún,zhūn,zhǔn", "部首": "糸", "笔画数": "7", "Unicode": "7EAF", "page": "917", "volume": "【未集中】【糸字部】", "notes": "\r\n\r\n〔古文〕𠄤㝄【廣韻】常倫切【集韻】殊倫切，𠀤音淳。【說文】絲也。【論語】今也純儉，吾從衆。【何晏註】純，絲也。絲易成，故從儉。【前漢·王褒傳】難與道純緜之麗密。　\n\r\n又【易·乾卦】純粹，精也。【疏】純粹，不雜。　\n\r\n又【書·酒誥】嗣爾股肱純。【傳】繼汝股肱之敎，爲純一之行。　\n\r\n又【詩·大雅】純嘏爾常矣。【箋】純，大也。　\n\r\n又【詩·周頌】文王之德之純。【箋】純，亦不已也。　\n\r\n又【周禮·冬官考工記】諸侯純九，大夫純五。【註】純，猶皆也。　\n\r\n又【禮·郊特牲】貴純之道也。【註】純，謂中外皆善。　\n\r\n又【左傳·隱元年】潁考叔，純孝也。【註】純，猶篤也。　\n\r\n又【前漢·地理志】織作冰紈綺繡純麗之物。【註】純，精好也。　\n\r\n又【淮南子·地形訓】里閒九純，純丈五尺。【註】純，量名。　\n\r\n又【集韻】主尹切【韻會】之尹切，𠀤音準。【書·顧命】篾席黼純。【註】白黑雜繒緣之。【儀禮·士冠禮】服纁裳純衣。【註】純衣，緣衣也。\n\r\n又【旣夕】緇純。【註】飾衣曰純。【禮·曲禮】冠衣不純素。【註】純，緣也。　\n\r\n又【集韻】規倫切，音鈞。又朱閏切，音稕。義𠀤同。　\n\r\n又【集韻】徒溫切，音屯。【詩·召南】白茅純束。【傳】純束，猶包之也。【箋】純讀曰屯。【戰國策】錦繡千純。【註】純音屯，束也。　又縣名。【左傳·襄十八年】執孫蒯于純留。【註】純留，縣名。【釋文】純，《地理志》作屯。　\n\r\n又【集韻】杜本切，音盾。義同。　\n\r\n又【集韻】從緣切，音全。【儀禮·鄕射禮】二算爲純。【註】猶全也。【禮·投壷】二算一純。【疏】二算合爲一全。　\n\r\n又【集韻】莊持切。緇或作純。【周禮·地官·媒氏】純帛無過五兩。【註】純實緇字也。古緇以才爲聲。【禮·祭統】以共純服。【疏】凡言純者，其義有二：一糸旁才是古之緇字，二是糸旁屯是純字。但書文相亂，雖是緇字，𠀤皆作純。鄭氏所註，於絲理可知，於色不明者，卽讀爲緇。【史記·五帝本紀】黃收純衣。【註】索隱曰：純讀曰緇。\n\r\n又【集韻】朱倫切，音諄。諄或作純。　\n\r\n又【集韻】船倫切，音脣。門名。《春秋傳》有純門。\n\r\n考證：〔又朱聞切，音分。〕　謹按朱聞切不得音分，今据集韻改朱閏切，音稕。"}