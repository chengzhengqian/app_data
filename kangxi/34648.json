{"拼音": "dàn", "部首": "言", "笔画数": "8", "Unicode": "8BDE", "page": "1162", "volume": "【酉集上】【言字部】", "notes": "\r\n\r\n【廣韻】徒旱切【集韻】【韻會】蕩旱切【正韻】徒亶切，𠀤音袒。【說文】詞誕也。【徐曰】妄爲大言也。【廣韻】欺也。【書·無逸】乃逸乃諺旣誕。【蔡傳】誕妄。【孔傳】欺誕。【史記·扁鵲傳】先生得無誕之乎。【荀子·修身篇】易言曰誕。【說苑·尊賢篇】口銳者多誕而寡信。　\n\r\n又【正韻】放也。【左傳·昭元年】伯州犁曰：子姑憂子晢之欲背誕也。【註】放誕也。【晉書·羊曼傳】阮孚爲誕伯。　\n\r\n又【爾雅·釋詁】大也。【書·大禹謨】帝乃誕敷文德。【傳】大也。【詩·大雅】誕彌厥月。【毛傳】大也。【朱傳】發語辭。　\n\r\n又【字彙】闊也。【詩·國風】旄丘之葛兮，何誕之節兮。【箋】土氣緩，則葛生闊節。　\n\r\n又【廣韻】育也。【後漢·裴楷傳】昔文王一妻，誕致十子。【晉書·袁宏傳】誕靈物以瑞德。　\n\r\n又【玉篇】天子生曰降誕。【後漢·虞美人傳】誕生聖皇。【舊唐書·德宗紀】上誕日不納中外之貢。　\n\r\n又【廣雅】信也。　又誕馬。【唐書·儀衞志】一品鹵簿有誕馬六。【宋史·儀衞志】誕馬，散馬也。　又國名。【魏志·東夷傳】有古誕者國。　又獸名。詳訛字註。　\n\r\n又【正韻】杜晏切，袒去聲。亦放也。與訑同。　【集韻】亦作唌。"}