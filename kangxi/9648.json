{"拼音": "péng", "部首": "彡", "笔画数": "12", "Unicode": "5F6D", "page": "364", "volume": "【寅集下】【彡字部】", "notes": "\n\n【唐韻】【集韻】薄庚切【韻會】【正韻】蒲庚切，𠀤音棚。【說文】鼓聲也。　又軍器。【釋名】彭排，軍器也。彭，旁也，在旁排禦敵攻也。　又水名。【左傳·桓十二年】伐絞之役，楚師分涉於彭。【註】彭水，在新昌衞縣。　又國名。【書·牧誓】及庸蜀羌髳微盧彭濮人。【傳】盧彭，在西北。　又地名。【詩·鄭風】淸人在彭。【傳】衞之河上，鄭之郊也。【春秋·文二年】晉侯及秦師戰于彭衙。【註】馮翊郃陽縣西北有彭衙城。　又州名。【唐書·地理志】彭州，垂拱二年，析益州置。　又彭盛，縣名。【史記·項羽本紀】項王都彭城。【正義】徐州縣。【後漢·郡國志】彭城國，彭城縣，古大彭邑。　又彭亡，聚名。【後漢·郡國志】武陽有彭亡聚。\n\n又【岑彭傳】彭至武陽，所營地名彭亡。　又彭蠡，湖名。【書·禹貢】彭蠡旣豬。【前漢·地理志】豫章郡彭澤縣，彭蠡澤在西。　又彭門，山名。【後漢·郡國志】蜀郡湔氐道縣前有兩石，對如闕，號曰彭門。　又姓。【史記·楚世家】陸終生六子，三曰彭祖。【註】虞翻曰：名剪，爲彭姓，封於大彭。【鄭語】彭姓豕韋諸稽，則商滅之矣。【廣韻】左傳，楚有彭仲爽，漢有大司空彭宣。　\n\n又【韻會】逋旁切【正韻】博旁切，𠀤榜平聲。【玉篇】多貌。【詩·齊風】行人彭彭。【釋文】彭，必旁反。　\n\n又【玉篇】盛也。【韻會】壯也。【詩·大雅】駟騵彭彭。【集韻】强盛貌。　\n\n又【廣韻】行也。【詩·小雅】四牡彭彭。【傳】彭彭，不得息也。　\n\n又【廣韻】道也。　\n\n又【集韻】晡橫切，音閍。衆車聲也。　\n\n又【韻會】【正韻】𠀤蒲光切，音旁。【韻會】近也。【正韻】旁也。【易·大有】九四匪其彭，无咎。【疏】彭，旁也。　\n\n又【類篇】彭亨，驕滿貌。【韓愈·城南聯句】苦開腹彭亨。　\n\n又【詩·魯頌】有驪有黃，以車彭彭。【劉歆·遂初賦】求仁得仁，固其常兮。守信保己，比老彭兮。　又與魴通。【公羊傳·成十八年】晉侯使士彭來乞師。【註】二傳士彭作士魴。\n\n考證：〔【釋名】彭排，車器也。〕　謹按急就篇補註引釋名，車作軍。據改。"}