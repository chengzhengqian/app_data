{"拼音": "huán", "部首": "玉", "笔画数": "8", "Unicode": "73AF", "page": "743", "volume": "【午集上】【玉字部】", "notes": "\r\n\r\n【唐韻】戸關切【集韻】【韻會】【正韻】胡關切，𠀤音還。【說文】璧屬也。【玉篇】玉環。【爾雅·釋器】肉好若一謂之環。【註】邊孔適等。【禮·經解】行步則有環佩之聲。【註】環取其無窮。　\n\r\n又【玉篇】繞也。【正韻】回繞也。【禮·雜記】小斂環絰。【疏】環絰是周回纏繞之名。【周禮·冬官考工記】環涂七軌。【註】故書環或作轘，環涂謂環城之道。　\n\r\n又【周禮·春官·樂師】環拜以鐘鼓爲節。【註】環，猶旋也。　\n\r\n又【儀禮·士喪禮】布巾環幅不鑿。【註】環幅廣袤等也。　\n\r\n又【釋名】刀本曰環，形似環也。　\n\r\n又【詩·秦風】游環脅驅。【傳】游環，靷環也。　\n\r\n又【周禮·冬官考工記】良鼓瑕如積環。【疏】瑕與環皆謂漆之文理。　又姓。【史記·田敬仲世家】環淵之徒七十六人。【註】楚人孟子傳云：環淵著書上下篇。【五音集韻】古有楚賢者環淵，後有環齊，撰要略一部。　又人名。【左傳·襄十四年】今余命女環。【註】齊靈公名。【戰國策】楚王問於范環。【釋文】環，史作蠉。　又官名。【左傳·文元年】且掌環列之尹。【註】宮衞之官。【周禮·夏官】環人掌致師，察軍慝，環四方之故。【註】巡察內外，若環之相循不窮。致師，謂犯敵以誘其出。軍慝，謂敵懷詐潛入我師也。四方有兵戎之故，則環繞而巡之。　又器名。【揚子·方言】㯂，宋魏𨻰楚江淮之閒謂之繯。或謂之環。【註】㯂，絲蠶簿橫也。　又水名。【山海經】泰山環水出焉。　又州名。【韻會】古朔方鳴沙之地，隋置環州，以大河環曲名焉。又廣南化外，唐開生獠，置環州。　\n\r\n又【韻會】環玉，國名。又環狗，海外國名。【山海經】環狗，其爲人，獸首人身。　又通作圜。【周禮·冬官考工記】畫繢火以圜。【註】圜形似火，如半環然。　又通作瑗。【前漢·五行志】宮門銅瑗。　\n\r\n又【集韻】【韻會】【正韻】𠀤胡慣切，音患。【集韻】卻也。【周禮·夏官】環人。劉昌宗讀。　\n\r\n又【韻會】繞也，周迴也。【前漢·高帝紀】守濮陽環水。【註】環，音宦，決水以自環守爲固也。\n\r\n又【項羽傳】故因環封之三縣。【註】繞南皮三縣以封之。環音宦。　\n\r\n又【韻補】叶胡涓切，音懸。【馬融·廣成頌】棲鳳鳥於高梧，宿麒麟於西園。納僬僥之珍羽，受王母之白環。　又叶胡玩切，音換。【班固·西都賦】徇以離宮別寢，承以崇臺閒館。煥若列宿，紫宮是環。　又叶熒絹切，音眩。【王延壽·魯靈光殿賦】連閣承宮，馳道周環。陽榭外望，高樓飛觀。長途升降，軒檻曼延。延音衍去聲。\n\r\n考證：〔【禮·經解】行則有環佩之聲。〕　謹照原文行字下增步字。〔【周禮·冬官考工記】畫繢火似圜。〕　謹照原文似圜改以圜。"}