{"拼音": "tán", "部首": "土", "笔画数": "7", "Unicode": "575B", "page": "240", "volume": "【丑集中】【土字部】", "notes": "\n\n【廣韻】【集韻】【韻會】唐干切【正韻】唐闌切，𠀤音彈。【說文】祭場也。壇之言坦也。一曰封土爲壇。【禮·祭義】燔柴于泰壇祭天也。【祭法】去祧爲壇。【註】遠廟八世祖則遷于壇，有禱則祭。互詳墠字註。【史記·文帝紀】其廣增諸祀壇場。　又楚人謂中庭曰壇，見【荆楚風俗通】。　又盟誓則立壇。【禮·雜記】孔子出魯東門，過故杏壇，曰：兹臧文仲誓盟之壇也。睹物思人，命琴而歌。　又國君朝會亦設壇。【左傳·襄二十八年】鄭伯如楚，舍不爲壇，子產曰：大適小則爲壇，小適大苟舍而已，焉用作壇。　又特拜將相亦設壇。【前漢·高帝紀】上設壇具禮，拜韓信爲大將，一軍皆驚。【唐書·裴度傳】度拜相，詔四登師壇。　又雞壇，友會也。【北戸錄】越人每相交，作壇，祭以白犬丹雞。　又瑤壇，仙境也。【張協·七命】眷椒庭于瑤壇。　\n\n又【集韻】儻旱切，音儃。【周禮·夏官·大司馬】九伐之法。一曰暴內陵外則壇之。【鄭註】出其君。置空壇之地。　\n\n又【集韻】【韻會】徒案切【正韻】杜晏切，𠀤音但。壇曼，寬廣貌。【史記·司馬相如傳】壇以陸離。【子虛賦】案衍壇曼。　\n\n又【集韻】【正韻】𠀤時戰切，音繕。除地也。　\n\n又【集韻】上演切，音善。野土也。【楚辭·九章】鸞鳥鳳凰，日以遠兮。燕雀烏鵲，巢堂壇兮。　又亭年切，音田。【桓君山仙賦】周覽八極，還崦華壇。氾氾濫濫，隨天轉旋。　又叶直良切，音長。【楚辭·九歌】蓀壁兮紫壇，播芳椒兮成堂。　俗作壇，非。壇字从靣，不从㐭作。"}