{"拼音": "yòu", "部首": "囗", "笔画数": "9", "Unicode": "56FF", "page": "218", "volume": "【丑集上】【囗字部】", "notes": "\n\n【唐韻】于救切【集韻】【韻會】尤救切【正韻】爰救切，𠀤音右。【說文】从囗有聲。苑有垣也。一曰禽獸有囿。【詩·大雅】王在靈囿。【疏】囿者，築牆爲界域，而禽獸在其中也。【周禮·地官·囿人】掌囿遊之獸禁。【註】古謂之囿，漢謂之苑。【孟子】文王之囿。【註】古者四時之田，皆於農隙以講武事。不欲馳騖於稼穡場圃之中，故度閒曠之地以爲囿也。【初學記】囿猶有也。有藩曰園，有牆曰囿。　又九囿。【通鑒外紀】人皇氏，依山川土地之勢，財度爲九州，謂之九囿。　\n\n又【司馬相如·封禪文】遙集乎文雅之囿，翱翔乎禮樂之場。　\n\n又【左思·魏都賦】聊爲吾子，復玩德音，以釋二客，競於辨囿也。　又識不通廣曰囿。猶拘墟也。【尸子廣擇篇】列子貴虛，揚子貴別，囿其學之相，非也，皆弇於私也。　\n\n又【集韻】于九切，音有。義同。　\n\n又【唐韻】于六切，音哊。【詩·大雅】王在靈囿，麀鹿攸伏。\n\n又【劉向·九歎】莞芎棄於澤洲兮，瓟蠡橐於筐簏。麒麟奔於九臯兮，熊羆蔒而逸囿。　又叶于愧切，音位。【張衡·東京賦】悉率百禽，鳩諸靈囿。獸之所同，是謂告備。　又叶于詭切，音委。【司馬相如·騶虞頌】般般之獸，樂我君囿。黑質白章，其儀可喜。"}