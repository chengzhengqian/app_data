{"拼音": "zhōng", "部首": "糸", "笔画数": "8", "Unicode": "7EC8", "page": "921", "volume": "【未集中】【糸字部】", "notes": "\r\n\r\n〔古文〕𣊂𤽘𣧩𠔾𡦿𢍐𣈩𤽬夊【廣韻】職戎切【集韻】【韻會】之戎切，𠀤音螽。【說文】絿絲也。　\n\r\n又【玉篇】極也，窮也。【集韻】一曰盡也。【易·繫辭】《易》之爲書也，原始要終。【書·仲虺之誥】愼厥終，惟其始。【詩·大雅】高朗令終。　\n\r\n又【禮·檀弓】君子曰終，小人曰死。　\n\r\n又【左傳·文元年】先王之正，時也。履端于始，舉正于中，歸餘于終。【疏】歸其餘，分置于終末。言於終末乃置閏也。　\n\r\n又【左傳·襄九年】十二年矣，是謂一終，一星終也。　\n\r\n又【爾雅·釋天】月在壬曰終。　\n\r\n又【前漢·𠛬法志】地方一里爲井，井十爲通，通十爲成，成方十里，成十爲終。　又姓。【左傳·定四年】殷民七族，有終葵氏。【史記·秦本紀】秦之先爲嬴姓，其後分封，以國爲姓，有終黎氏。【前漢·終軍傳】終軍，字子雲，濟南人也。　\n\r\n又【韻補】叶諸仍切。【周易·坤·文言】以終叶成。　\n\r\n又【韻補】叶諸良切。【陳琳·迷迭香賦】竭歡慶於夙夜兮，雖幽翳而彌彰。事罔隆而不殺兮，亦無始而不終。"}