{"拼音": "sù", "部首": "糸", "笔画数": "10", "Unicode": "7D20", "page": "918", "volume": "【未集中】【糸字部】", "notes": "\r\n\r\n【廣韻】桑故切【集韻】【韻會】【正韻】蘇故切，𠀤音訴。【說文】作𦃃，白緻繒也。从糸𠂹，取其澤也。【九經字㨾】隷省作素。【小爾雅】縞之麤者曰素。【釋名】素，朴素也。已織則供用，不復加巧飾也。【急就篇註】素謂緝之精白者。【禮·雜記】純以素。【註】素，生帛也。　\n\r\n又【易·履卦】素履往旡咎。【疏】處履之始而用質素。　\n\r\n又【詩·齊風】充耳以素乎而。【傳】素，象瑱。　\n\r\n又【詩·魏風】不素餐兮。【傳】素，空也。　\n\r\n又【禮·檀弓】有哀素之心也。【註】凡物無飾曰素。\n\r\n又【禮器】或素或靑。【註】素，尙白。　\n\r\n又【左傳·僖二十八年】其衆素飽。【疏】素訓爲直。　\n\r\n又【楚語】夫謀必素。【註】素，猶豫也。　\n\r\n又【博雅】素，本也。　又姓。【姓氏急就篇】後魏有幷州刺史素延。　\n\r\n又【禮·中庸】素隱行怪。【註】素讀爲傃，猶鄕也。○按《朱子·中庸章句》，素，按《漢書》當作索，蓋字之誤也。　又與傃通。【戰國策】竭智能，示情素。【註】素、傃通，誠也。　又與嗉通。【史記·天官書】張素爲㕑，主觴客。【註】索隱曰：素，嗉也。　\n\r\n又【韻補】叶孫租切。【古詩】新人工織縑，故人工織素。織縑日一匹，織素五丈餘。○按《說文》𦃃自爲部，今倂入。𦃚，同。又𦅪。\n\r\n考證：〔【詩·鄭風】充耳以素乎而。〕　謹照原書鄭風改齊風。〔【韻補】叶孫租切。【古書】新人工織縑，故人工織素。〕　謹照韻補原文古書改古詩。"}