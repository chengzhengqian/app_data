{"拼音": "xún", "部首": "日", "笔画数": "6", "Unicode": "65EC", "page": "489", "volume": "【辰集上】【日字部】", "notes": "\n\n〔古文〕𠣙𠣡【廣韻】詳遵切【集韻】【韻會】松倫切【正韻】詳倫切，𠀤音紃。【說文】徧也。十日爲旬。【書·堯典】朞三百有六旬有六日。\n\n又【大禹謨】三旬。【傳】旬，十日也。【禮·曲禮】凡卜筮日，旬之外曰遠某日，旬之內曰近某日。　\n\n又【詩·大雅】來旬來宣。【傳】旬，徧也。　\n\n又【易·豐卦】雖旬无咎。【註】旬，均也。　\n\n又【前漢·翟方進傳】旬歲閒，免兩司隷。【註】師古曰：旬，滿也。旬歲猶言滿歲也。　又旬始，星名。【史記·天官書】旬始出於北斗旁，狀如雄雞。　\n\n又【正韻】須倫切，音荀。義同。　\n\n又【集韻】規倫切。本作均。《周禮》作旬。【周禮·地官·均人】豐年，則公旬用三日焉。【註】旬，均也。讀如㽦㽦原隰之㽦。《易·坤》爲均，今書亦有作旬者。　\n\n又【韻補】叶松宣切。【柳宗元·祭從兄文】留連遊歡，涉月彌旬。夜𤑔膏炬，晝凌風煙。"}