{"拼音": "shǐ", "部首": "豕", "笔画数": "7", "Unicode": "8C55", "page": "1194", "volume": "【酉集中】【豕字部】", "notes": "\r\n\r\n〔古文〕𢁓𧰧𡰯【廣韻】施是切【集韻】【韻會】賞是切【正韻】詩止切，𠀤音始。【說文】彘也。竭其尾，故謂之豕，象毛足而後有尾。【徐曰】竭，舉也。【玉篇】豬豨之總名。【揚子·方言】豬，關東西或謂之彘，或謂之豕。【林氏小說】以其食不絜，故名之豕。【大戴禮·易本命】四主時，時主豕，故豕四月而生。【本草綱目】李時珍曰：在畜屬水，在卦屬坎，在禽應室星。【易·說卦】坎爲豕。【埤雅】坎性趨下，豕能俯其首，又喜𤰞穢，亦水畜也。【詩·小雅】有豕白蹢，烝涉波矣。【傳】犬喜雪，馬喜風，豕喜雨，故天將久雨，則豕進涉水波。【禮·曲禮】豕曰剛鬣。【疏】豕肥則毛鬣剛大也。【周禮·天官·食醫】凡會膳食之宜，豕宜稷。【疏】豭豬味酸，牝豬味苦，稷米味甘，是甘苦相成。　又國名。【左傳·襄二十四年】范宣子曰：昔匄之祖在商爲豕韋氏。【註】豕韋，國名。　又星名。【博雅】營室謂之豕韋。\n\r\n又【史記·天官書】奎曰封豕，爲溝瀆。【前漢·天文志】作封豨。　又藥名。【爾雅·釋草】茢薽，豕首。【疏】豕首，一名彘顱，南人名爲地菘，今江東呼豨首，可以煼蠶蛹。\n\r\n又【莊子·徐無鬼】藥也，豕零也。【註】豕橐一名苓根，似豬屎，其塊零落而下故也。【韓愈·進學解】作豨苓。【註】楚人呼豬爲豨，卽豬苓是也。【本草綱目】一名豭豬屎。　\n\r\n又【集韻】亥古作豕。【正字通】《家語》或讀史云：三豕渡河。子夏曰：己亥渡河。己譌爲三，亥譌爲豕。或曰支干內有五亥，己亥位居三，三豕渡河是隱語。《說文》亥與豕溷。李陽冰曰：古文亥比豕加一畫，《說文》溷亂，不足信。　又叶施智切，施去聲。【司馬相如·上林賦】格蝦蛤，鋋猛氏。羂騕褭，射封豕。【韻會小補】相如賦本文一段俱上聲，《吳棫·韻補》以豕字叶入寘韻，誤。【字彙】凡偏傍从豕者，俗省作豕。"}