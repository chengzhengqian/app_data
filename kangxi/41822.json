{"拼音": "suī", "部首": "隹", "笔画数": "17", "Unicode": "96D6", "page": "1368", "volume": "【戌集中】【隹字部】", "notes": "\r\n\r\n〔古文〕𨾡【唐韻】息遺切【集韻】【韻會】宣隹切，𠀤音綏。【說文】似蜥蜴而大。从虫唯聲。　\n\r\n又【玉篇】詞兩設也。【廣韻】助語也。【集韻】不定也。况辭也。【爾雅·釋訓】每有，雖也。【註】詩曰：每有良朋，辭之雖也。【禮·少儀】雖請退可也。【疏】雖，假令也。當此时假令請退則可也。　\n\r\n又【玉篇】推也。　又與唯通。《禮記·表記》唯天子受命於天。註：唯當爲雖。又《荀子·性恶篇》今以仁義法正爲固無可知可有之理耶，然則唯禹不知仁義法正，不能仁義法正也。楊僦註：唯，讀爲雖。\n\r\n考證：〔【註】小雅棠棣曰，每有良朋〕　謹照原文小雅棠棣曰改詩曰。〔【吳語】吾雖之不能，去之不忍。〕　謹按原文作須不作雖。謹節去吳語以下十一字，而於上文少儀疏雖假令也下，照原文增當此时假令請退則可也二句。〔又獸名。【于逖聞奇錄】傅宏業宰天台縣，有人獵得一獸，形如豕，仰鼻，長尾有岐，謂之怪。宏業識之曰，其名雖，非怪也。雨則縣于樹，以尾塞其鼻。驗之，果然。【註】雖，以醉反。〕　謹按仰鼻長尾乃爾雅所謂蜼非雖也。聞奇錄誤刻为雖不可從。今省此段謹改爲又與唯通。禮記表記唯天子受命於天。註唯當爲雖。又荀子性恶篇今以仁義法正爲固無可知可有之理耶，然則唯禹不知仁義法正不能仁義法正也。楊僦註唯讀爲雖。"}