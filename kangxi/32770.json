{"拼音": "yūn", "部首": "虫", "笔画数": "15", "Unicode": "8779", "page": "1092", "volume": "【申集中】【虫字部】", "notes": "\r\n\r\n【唐韻】於倫切【集韻】紆倫切，𠀤音贇。蝹蝹，龍貌。【張衡·西京賦】海鱗變而成龍狀，蜿蜿以蝹蝹。【韓愈詩】山磨電奕奕，水淬龍蝹蝹。　又行貌。【郭璞·江賦】神蜧蝹蜦以沉游。　\n\r\n又【集韻】縈緣切，音娟。【玉篇】於云切，音氳。義𠀤同。　\n\r\n又【廣韻】烏皓切，音襖。蟲名，如猿，常地下食人腦。【述異記】秦繆公時，陳倉人掘地得物，若羊非羊，若豬非豬。二童子曰：此名蝹，以松柏穿其首則死。"}