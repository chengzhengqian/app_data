{"拼音": "qiàn,quē,qiɑn", "部首": "欠", "笔画数": "4", "Unicode": "6B20", "page": "565", "volume": "【辰集下】【欠字部】", "notes": "\n\n〔古文〕𣣓【唐韻】【集韻】【韻會】【正韻】𠀤去劒切，謙去聲。【說文】作欠，張口气悟也。象氣从儿上出形。【徐曰】人欠去也，悟解也。氣壅滯，欠去而解也。【韓愈·讀東方朔雜事詩】噫欠爲飄風。　又欠伸，疲乏之貌。人氣乏則欠，體疲則伸。【禮·曲禮】侍坐于君子，君子欠伸，侍坐者請出。亦作欠申。【前漢·翼奉傳】體病則欠申動於貌。　又不足也。【韓愈·贈張籍詩】今者誠自幸，所懷無一欠。　又水名，在汝南。【水經注】沙水東分爲二水，一水東注，卽注水也。俗謂之欠水。欠字作彡下儿。\n\n考證：〔【前漢·翼奉傳】體病則欠伸動於貌。〕　謹照原文伸改申。"}