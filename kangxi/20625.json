{"拼音": "shān", "部首": "玉", "笔画数": "9", "Unicode": "73CA", "page": "729", "volume": "【午集上】【玉字部】", "notes": "\r\n\r\n【唐韻】蘇干切【集韻】【韻會】相干切【正韻】師姦切，𠀤音𦙱。【說文】珊瑚，生於海，或生於山。【徐曰】珊瑚，石也。或靑或紅，高一二尺，裹以繒帛，燒之不熱，蓋生海島之根，亦可刻琢爲器，爲樹者乃交柯可愛。【本草】珊瑚樹紅油色者，細縱文，如鉛丹色者，無縱文。入藥，紅油色者良。生海中磐石上，白如菌，一歲變黃，二歲變赤，枝幹交錯，高三四尺。今廣州亦有之，明潤如紅玉，中有孔，亦有無孔者，枝柯多者爲上。李時珍曰：生海底，五七株成林，謂之珊瑚林。居水中直而軟，見風則曲而堅，變紅色。漢趙佗謂之火樹是也。亦有黑色，碧色者。碧色者亦良。【前漢·司馬相如傳】珊瑚叢生。【註】珊瑚生水底石邊，大者樹高三尺餘，枝格交錯無有華。　\n\r\n又【史記·司馬相如傳】媻珊勃窣上金隄。【註】索隱曰：媻珊，匍匐上下也。　\n\r\n又【韻會】珊珊，佩聲。【杜甫詩】自是秦樓厭鄭谷，時聞雜佩聲珊珊。　\n\r\n又【魏文帝·釣竿行】釣竿何珊珊，魚尾何簁簁。　\n\r\n又【韻會】闌珊，彫散貌。【李後主詞】簾外雨潺潺，春意闌珊。　\n\r\n又【集韻】桑葛切，音𨃛。珊瑚之珊亦讀入聲。　\n\r\n又【韻補】叶相然切，音仙。【宋玉·神女賦】宜高殿以廣意兮，翼放縱而綽寬。動霧縠以徐步兮，拂墀聲之珊珊。\n\r\n考證：〔漢趙陀謂之火樹是也。〕　謹照本草原文趙陀改趙佗。"}