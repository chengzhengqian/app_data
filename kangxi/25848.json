{"拼音": "guǐ", "部首": "竹", "笔画数": "17", "Unicode": "7C0B", "page": "897", "volume": "【未集上】【竹字部】", "notes": "\r\n\r\n〔古文〕㔲朹【廣韻】居洧切【集韻】【韻會】矩鮪切【正韻】古委切，𠀤音晷。【說文】黍稷方器也。【廣韻】簠簋，祭器，受斗二升，內圓外方曰簋。【周禮·冬官考工記】旊人爲簋，實一觳，崇尺。【疏】祭宗廟用木簋，今此用瓦簋，祭天地及外神，尚質，器用陶瓠之意也。【易·損卦】二簋可用享。【註】離爲日，日體圓。㢲爲木，木器圓。簋象，則簋亦以木爲之也。【詩·秦風】於我乎每食四簋。【傳】四簋：黍稷稻粱。【周禮·地官】舍人凡祭祀共簠簋。【儀禮·公食大夫禮】宰夫東面坐啓簋會，各郤于其西。【史記·太史公自序】墨者尚堯舜，言道其德行，曰食土簋。【註】用土作簋。𣪘。\n\r\n考證：〔【傳】四簋，黍稷稻梁。〕　謹照原文稻梁改稻粱。〔【史記·太史公自序】墨者尚堯舜，道其德行。〕　謹照原文尚堯舜道爲句，言其德行爲句，言字不可省，謹增言字。"}