{"拼音": "dié", "部首": "足", "笔画数": "16", "Unicode": "8E40", "page": "1230", "volume": "【酉集中】【足字部】", "notes": "\r\n\r\n【廣韻】徒協切【集韻】【韻會】達協切，𠀤音牒。躞蹀，行貌。【博雅】履也。【類篇】蹈也。【列子·黃帝篇】宋康王蹀足疾言。【淮南子·俶眞訓】足蹀陽阿之舞。【顏延之·赭白馬賦】望朔雲而蹀足。　\n\r\n又【楚辭·涉江】衆踥蹀而日進兮。【註】踥蹀，行貌。　\n\r\n又【張衡·南都賦】羅櫗躡蹀而容與。【註】躡蹀，小步貌。　\n\r\n又【篇海】蹀躞，馬行貌。或作𨁻。　\n\r\n又【集韻】託協切，音帖。義同。"}