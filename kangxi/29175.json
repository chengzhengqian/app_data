{"拼音": "gāo,gào", "部首": "肉", "笔画数": "14", "Unicode": "818F", "page": "992", "volume": "【未集下】【肉字部】", "notes": "\r\n\r\n【唐韻】古勞切【集韻】【韻會】居勞切【正韻】姑勞切，𠀤音高。【說文】肥也。【韻會】凝者曰脂，澤者曰膏。一曰戴角者脂，無角者膏。【元命包】膏者，神之液也。【易·鼎卦】雉膏不食。【晉語】不能爲膏，而祗離咎也。【註】膏，肥也。【又】夫膏𥹭之性，難正也。【註】膏，肉之肥者。【史記·田敬仲完世家】狶膏棘軸。【註】狶膏，豬脂也。　\n\r\n又【博雅】人一月而膏。【左傳·成十年】居肓之上，膏之下。【註】心下爲膏。　\n\r\n又【正韻】澤也。【博雅】膏，滑澤也。【易·屯卦】屯其膏。【疏】正義曰：膏謂膏澤也。　又脣脂，以膏和丹作之，亦曰膏。【詩·衞風】豈無膏沐，誰適爲容。　又甘也。【禮·禮運】天降膏露。【註】膏，猶甘也。　又凡樹理之白者皆曰膏。【周禮·地官·大司徒】其植物宜膏物。【註】鄭司農曰：膏物，謂楊柳之屬，理致且白如膏。　又五穀之滑者皆曰膏。【山海經】西南黑水之閒，有廣都之野，爰有膏菽，膏稻膏黍，膏稷。【註】郭曰：言味好，皆滑如膏。　\n\r\n又【唐韻】古到切【集韻】【韻會】【正韻】居號切，𠀤音誥。潤也。【詩·曹風】芃芃黍苗，隂雨膏之。【釋文】膏，古報反。【禮·內則】脂膏以膏之。【釋文】膏之，古報反。◎按劉鑑經史動靜字音，凡脂膏之膏則讀平聲，用以潤物曰膏，則讀去聲。\n\r\n考證：〔【詩·衞風】豈無膏沐，誰的爲容。〕　謹照原文誰的改誰適。"}