{"拼音": "mán,màn", "部首": "言", "笔画数": "18", "Unicode": "8B3E", "page": "1179", "volume": "【酉集上】【言字部】", "notes": "\r\n\r\n【唐韻】母官切【集韻】【韻會】【正韻】謨官切，𠀤音瞞。【說文】欺也。【史記·秦始皇紀】下懾伏謾，欺以取容。【晉書·𠛬法志】違忠欺上謂之謾。　\n\r\n又【廣雅】緩也。【廣韻】慢也。【前漢·兩龔傳】媠謾亡狀。　又欺毀也。【荀子·非相篇】鄕則不若，背則謾之。　又媟汙也。【前漢·孝成皇后傳】淳于長書有誖謾。　又汗漫也。【莊子·天道篇】繙十二經，以說老耼，中其說曰大謾，願聞其要。　\n\r\n又【玉篇】莫般切【廣韻】莫還切【集韻】謨還切，𠀤音蠻。【揚子·方言】謾台，懼也。燕代之閒曰謾台。又虔儇，慧也，秦謂之謾。　\n\r\n又【廣韻】武延切【集韻】【韻會】彌延切【正韻】莫堅切，𠀤音緜。【類篇】慧黠也。一曰欺也。【前漢·灌夫傳】謾好謝蚡。【師古註】謾，猶詭也。詐爲好言也。【集韻】或作䛲。　\n\r\n又【玉篇】馬諫切【集韻】【正韻】莫晏切，𠀤音慢。【前漢·宣帝紀】務爲欺謾，以避其課。【師古註】謾，誑言也。音慢。　又與慢同。【周禮·秋官·禁暴氏鄭註】民之好爲侵陵。稱詐，謾，誕。此三者，亦𠛬所禁也。謾，本或作慢。　\n\r\n又【廣韻】【集韻】【韻會】【正韻】𠀤莫半切，音縵。【類篇】欺語也。\n\r\n又【增韻】且也。通作漫。　【字彙補】一作𧬒。"}