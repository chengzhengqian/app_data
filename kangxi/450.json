{"拼音": "bèn,tī,tǐ", "部首": "人", "笔画数": "7", "Unicode": "4F53", "page": "98", "volume": "【子集中】【人字部】", "notes": "\n\n【廣韻】蒲本切【集韻】部本切，𠀤盆上聲。劣也。又麤貌。與笨同。【通雅】輀車之夫曰体夫。唐懿宗咸通十二年葬，同昌公主賜酒餠餤四十橐駝，以飤体夫。【註】体，蒲本反。体夫，轝柩之夫。　俗書四體之體，省作體，誤。\n\n（體）〔古文〕𩪆【唐韻】【正韻】他禮切【集韻】【韻會】土禮切，𠀤涕上聲。【說文】總十二屬也。【釋名】體，第也。骨肉毛血表裏大小相次第也。【廣韻】四支也。【禮·中庸】動乎四體。　\n\n又【易·文言】君子體仁，足以長人。【疏】體包仁道。　\n\n又【書·畢命】辭尚體要。【註】辭以理實爲要。　\n\n又【詩·衞風】爾卜爾筮，體無咎言。【傳】體，兆卦之體。　\n\n又【詩·大雅】方苞方體，維葉泥泥。【箋】體，成形也。　\n\n又【周禮·天官】體國經野。【註】體，猶分也。　\n\n又【周禮·天官·內饔】辨體名肉物。【註】體名，脊脅臂臑之屬。　\n\n又【禮·文王世子】外朝以官體異姓也。【註】體，猶連結也。　\n\n又【禮·學記】就賢體遠。【註】體，猶親也。　\n\n又【禮·中庸】體物而不可遺。【註】猶生也。　\n\n又【禮·中庸】體羣臣也。【註】猶接納也。　\n\n又【左傳·昭二十年】聲亦如味，一氣二體。【疏】樂之動身體者，唯有舞耳。舞者有文武二體。　【廣韻】俗作軆。【集韻】作躰。【增韻】俗作体，非。"}