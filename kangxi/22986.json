{"拼音": "gāo,hào", "部首": "目", "笔画数": "14", "Unicode": "777E", "page": "813", "volume": "【午集中】【目字部】", "notes": "\r\n\r\n【正韻】古勞切，音高。與皋同。澤也。【列於天瑞篇】望其壙，睾如也。【金壷字考】睾如，澤貌。　又腎丸也。【靈樞經】腰脊控睾而痛。【註】睾，隂丸。　\n\r\n又【字彙補】睾蘇，木名。一名白䓘。　\n\r\n又【荀子·王霸篇】睾牢天下而制之，若制子孫。【註】睾，或作畢，言盡牢籠天下也。【新序】作宰牢。【後漢·馬融傳】皋牢陵山。【註】引荀子，睾作皋。　\n\r\n又【字彙補】何襖切，音皞。廣大貌。【荀子·解蔽篇】睾睾廣廣，孰知其德。　【正字通】字彙與臯同，亦與澤同。不知皋澤岸也，訓澤非音澤。又正韻七陌睾字兩見，音亦者，訓伺視。音宅者，與澤同。十三爻皋亦作睾。睾註引列子釋文音臯，蓋未詳考臯卽皋字，臯之同睾，睾之音澤，皆轉寫錯互相承不改。睾譌从血，猶皋譌从丰。凡經傳子史作睾臯者，皆譌文也。干祿字書亦云：睾，俗皋字。\n\r\n（睪）〔古文〕𥇝【唐韻】羊益切【集韻】【韻會】【正韻】夷益切，𠀤音亦。【說文】伺視也。令吏將目捕罪人也。　\n\r\n又【字彙】引也，給也。　\n\r\n又【玉篇】睪睪，生也，樂也，好也。　\n\r\n又【廣韻】引繪貌。　又睪黍，山名。【戰國策】睪黍，梁父之隂。　\n\r\n又【六書本義】與懌繹同。　\n\r\n又【廣韻】尼輒切【集韻】昵輒切，𠀤音聶。亦伺視也。　\n\r\n又【正韻】直格切，音宅。與澤同。【荀子·正論篇】側載睪芷以養鼻。【註】睪芷，香草也。或曰睪，當爲澤，澤蘭也。　\n\r\n又【正韻】擇，亦作睪。　\n\r\n又【集韻】都故切，音妒。敗也。與殬斁通。　【說文】本作𥇝。从橫目，从㚔。殬原字从歺。"}