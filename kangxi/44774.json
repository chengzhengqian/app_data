{"拼音": "cān", "部首": "馬", "笔画数": "11", "Unicode": "9A96", "page": "1444", "volume": "【亥集上】【馬字部】", "notes": "\r\n\r\n【唐韻】【集韻】【韻會】【正韻】𠀤倉含切，音參。【玉篇】驂馬。【說文】駕三馬也。又車中兩馬曰服，兩馬驂其外小退曰驂。【詩·秦風】騧驪是驂。【儀禮·覲禮】使者降以左驂出。【註】騑馬曰驂。又驂乗。【左傳·文十八年】齊懿公納閻職之妻，而使職驂乗。【史記·漢文帝紀】代王令宋昌驂乗。【註】乗車之法，尊者居左，御者居中，又一人處車右，以備傾側，取三人爲名義也。　\n\r\n又【爾雅·釋宮】七達謂之劇驂。【註】三道交復有一岐出者，今北海劇縣有此道。　\n\r\n又【集韻】七紺切，音慘。騑也。"}