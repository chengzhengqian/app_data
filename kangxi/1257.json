{"拼音": "chōng", "部首": "儿", "笔画数": "6", "Unicode": "5145", "page": "123", "volume": "【子集下】【儿字部】", "notes": "\n\n【唐韻】昌終切【集韻】昌嵩切【正韻】昌中切，𠀤踧平聲。【說文】長也，高也。从儿，育省聲。【徐曰】𠫓在人上也。𠫓音突。\n\n又【玉篇】行也，滿也。\n\n又【廣韻】美也，備也。又塞也。【詩·邶風】褎如充耳。【註】言黎侯寓衞，衞人如塞耳無聞也。\n\n又【增韻】實之也。【禮·王制】充君之庖。\n\n又【前漢·揚雄傳】充庖厨而已。【註】師古曰：充，當也。\n\n又【周禮·地官·充人註】猶肥也，養牲而肥之也。\n\n又【左傳·哀十一年】事充政重。【註】充者，䌛役煩也。\n\n又【管子·內業篇】凡食之道，大充，傷而形不藏。【註】過飽也。\n\n又【禮·檀弓】充充如有窮。【註】孝子心形，充屈窮急之容也。又姓。漢充向，充申。\n\n又【韻補】叶昌王切，廠平聲。【道藏歌】淵響啓靈扉，七門扇羽章。陽臺大洞野，幽逸芝英充。充作〈𠫓下儿〉，𠒨𠒩等字从。以充代替。\n\n【正字通】充字之譌。充字从𠫓从儿。"}