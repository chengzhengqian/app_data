{"拼音": "tóng", "部首": "彡", "笔画数": "7", "Unicode": "5F64", "page": "363", "volume": "【寅集下】【彡字部】", "notes": "\n\n【唐韻】【集韻】【韻會】𠀤徒冬切，音佟。【說文】丹飾也。从丹，从彡。彡，其畫也。【玉篇】赤色。【詩·邶風】貽我彤管。【左傳·定九年】靜女之三章取彤管焉。【註】彤管，赤管筆，女史記事規誨之所執。【疏】必用赤者，示其以赤心正人也。【書·文侯之命】彤弓一。【詩·小雅·彤弓傳】彤弓，朱弓也。　又姓。【史記·夏本紀】禹爲姒姓，其後分封，用國爲姓，有彤城氏。【註】索隱曰：周有彤伯，蓋彤城氏之後。【廣韻】彤伯爲成王宗枝。"}