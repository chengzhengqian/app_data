{"拼音": "yá,yái", "部首": "厂", "笔画数": "8", "Unicode": "5393", "page": "161", "volume": "【子集下】【厂字部】", "notes": "\n\n【唐韻】五佳切【集韻】【韻會】宜佳切，𠀤音崖。【說文】山邊也。从厂，圭聲。【韻會】或作崖，今山崖字皆作崖。\n\n又【爾雅·釋丘】望厓洒而高。【疏】厓，水邊也。【玉篇】或作涯。\n\n又【韻會】珠厓，郡名。漢武帝置地居海中，厓岸出珠，故曰珠厓。【前漢·武帝紀】珠崖，亦作珠厓。又借作睚。【前漢·孔光傳】厓眥莫不誅傷。【註】師古曰：厓音崖。\n\n又【集韻】魚羈切，音宜。義同。【揚雄·甘泉賦】樵蒸焜上，配藜四施。北爌幽都，南煬丹厓。又牛懈切，音𢛄。同睚，目際也。一曰怒視。或作𥊅𥌚𤷅。"}