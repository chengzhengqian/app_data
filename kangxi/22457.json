{"拼音": "pén", "部首": "皿", "笔画数": "9", "Unicode": "76C6", "page": "793", "volume": "【午集中】【皿字部】", "notes": "\r\n\r\n【唐韻】【集韻】步奔切【韻會】【正韻】蒲奔切，𠀤坌平聲。【說文】盎也。【廣韻】瓦器。【揚子·方言】自關而西，盎或謂之盆。【禮·禮器】盛於盆。【周禮·冬官考工記】陶人爲盆，實二鬴。　\n\r\n又【史記·藺相如傳】竊聞秦王善爲秦聲，請奉盆缻以相娛樂。【註】盛酒瓦器，秦人鼓之以節歌也。　\n\r\n又【前漢·食貨志】募民煑鹽官與牢盆。【註】牢，價値。盆，煑鹽器。　\n\r\n又【汲冢周書】堂後東北爲赤奕焉，浴盆在其中。　\n\r\n又【苟子富國篇】土生五穀，人善治之，則畝數盆。【註】當時以盆爲量也。　\n\r\n又【釋文】淹也。【禮·祭義】夫人繅三盆手。【註】置繭盆中，以手三次淹之，振出其緒也。　又缺盆。人乳房上骨名。【史記·倉公傳】疽發乳上，入缺盆。　又藥名。【本草·釋名】蓬虆。一名覆盆。　又地名。【南史·齊世祖紀】上據盆口城，爲戰守備。　又姓。【風俗通】盆成括仕齊，其子逃難，改氏成焉。　\n\r\n又【字彙補】步悶切，音坌。與湓通。【通雅】盆溢滿起也。【後漢·𨻰忠傳】徐岱之濵，海水盆溢。【前漢·溝洫志】作湓溢。　又叶符兵切，音平。【易林】東方孟春，乘冰戴盆。【蘇軾·東樓詩】白髮蒼顏自照盆，董生端合是前身。【韻補】庚通眞。　【廣韻】亦作瓫。"}