{"拼音": "fèn", "部首": "心", "笔画数": "8", "Unicode": "5FFF", "page": "379", "volume": "【卯集上】【心字部】", "notes": "\n\n【唐韻】敷粉切【集韻】【韻會】撫吻切，𠀤音魵。【說文】悁也。【玉篇】恨也，怒也。【書·君𨻰】爾無忿疾于頑。【傳】無忿怒疾之也。　\n\n又【集韻】父吻切【韻會】扶粉切【正韻】房吻切，𠀤音𢤬。或作賁。通作憤。【大學】身有所忿懥，則不得其正。【釋文】忿，弗粉反，集韻等書本此讀。　\n\n又【玉篇】【廣韻】匹問切【集韻】芳問切，𠀤音湓。義同。　又通作分。【杜甫·送路侍御詩】不分桃花紅勝錦。不分者，不平之意，與忿同。　又叶非律切，音芾。【劉向·九歎】憂心展轉，愁拂鬱兮。寃結未舒，長隱忿兮。◎按此字有依敷母切，有依非母切，有依奉母切，皆輕脣音，大略相近。\n\n考證：〔【大學】身有所忿懥，則不得其正。【註】忿，弗粉反。〕　謹照原書註改釋文。"}