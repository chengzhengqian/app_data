{"拼音": "fū", "部首": "肉", "笔画数": "15", "Unicode": "819A", "page": "992", "volume": "【未集下】【肉字部】", "notes": "\r\n\r\n【廣韻】甫無切【集韻】【韻會】風無切【正韻】方無切，𠀤音跗。【說文】籀文作臚。【玉篇】皮也。【廣韻】皮膚。【釋名】膚，布也，布在表也。【詩·衞風】膚如凝脂。【易·噬嗑】六二噬膚。【註】膚者，柔脆之物也。　又豕肉爲膚。【儀禮·聘禮】膚鮮魚鮮腊。【註】膚，豕肉也。　又切肉爲膚。【禮·內則】脯羹，兔醢，麋膚。【註】膚，切肉也。　\n\r\n又【博雅】美也。【詩·豳風】公孫碩膚。【傳】膚，美也。　\n\r\n又【博雅】傳也。【又】離也。【又】剝也。　又大也。【詩·小雅】以奏膚公。【傳】膚，大也。　\n\r\n又【韻會】膚淺，喻在皮膚，不深也。　\n\r\n又【正韻】四指爲膚。【公羊傳·僖三十一年】膚寸而合。【註】側手爲膚。　又膚受。【論語】膚受之愬。【書·盤庚】今汝聒聒起信險膚。【傳】起信險僞膚受之言也。　又地名。【前漢·郊祀志】凡四祠于膚施。【註】膚施，上郡之縣也。　又人名。【前漢·古今人表】陽膚。　\n\r\n又【集韻】凌如切，音臚。義同。　\n\r\n又【韻補】叶音浮。【易林】范子妙材，戮辱傷膚。後相秦國，封爲應侯。"}