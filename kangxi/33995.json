{"拼音": "xiāng", "部首": "衣", "笔画数": "17", "Unicode": "8944", "page": "1123", "volume": "【申集下】【衣字部】", "notes": "\r\n\r\n〔古文〕𡣿𠆝𧞜【唐韻】【正韻】息良切【集韻】【韻會】思將切，𠀤音湘。【說文】漢令：解衣而耕謂之襄。　又上也。【書·堯典】懷山襄陵。【註】包山上陵也。\n\r\n又【臯陶謨】思曰：贊贊襄哉。【疏】謂贊奏上古行事而言之也。　又除也。【詩·鄘風】牆有茨，不可襄也。　又成也。【左傳·定十五年】葬定公，雨，不克襄事，禮也。　又駕也。【詩·鄭風】兩服上襄。【註】上駕，馬之最良者也。\n\r\n又【小雅】跂彼織女，終日七襄。【箋】駕，謂更其肆也。從旦至暮七辰，辰一移，謂之七襄。　\n\r\n又【史記·諡法解】辟地有德曰襄，甲冑有勞曰襄。　又地名。【史記·高祖功臣侯表】襄平。【索隱曰】屬臨淮。【後漢·郡國志】上黨郡襄垣。　\n\r\n又【廣韻】州名，本楚之西津，魏置襄陽郡，西魏攺襄州，因水立名。【韻會】宋升襄陽府。　又姓。【後漢·襄楷傳註】《風俗通》曰：襄姓，楚大夫襄老之後。　【說文】作𧞻。又𦦶、𦦬。"}