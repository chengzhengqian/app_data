{"拼音": "xī", "部首": "欠", "笔画数": "11", "Unicode": "6B37", "page": "568", "volume": "【辰集下】【欠字部】", "notes": "\n\n【唐韻】【集韻】【韻會】𠀤香衣切，音希。【說文】歔也。【徐曰】歔欷者，悲泣氣咽而抽息也。一曰歔欷，懼貌。【屈原·離騷】曾歔欷余鬱邑。【後漢·馮衍傳】忠臣過故墟而歔欷。　通作唏。【史記·諸侯年表】紂爲象箸而箕子唏。【註】卽欷歔之欷。【韓愈·送區弘詩】獨子之節可歎唏。【註】與欷同。哀而不止。　\n\n又【廣韻】【集韻】【韻會】𠀤許旣切，音餼。義同。一曰泣餘聲。【宋玉·風賦】淸涼增欷。【張衡·南都賦】坐者悽欷。【註】欷，虛毅切。\n\n又【王僧虔·祭顏延之文】以此忍哀，敬陳奠饋。申酌長懷，顧望歔欷。【杜甫·荒村詩】鄰人滿牆頭，感歎亦歔欷。皆讀去聲。"}