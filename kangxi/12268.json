{"拼音": "jiū,liáo,liú", "部首": "手", "笔画数": "14", "Unicode": "644E", "page": "449", "volume": "【卯集中】【手字部】", "notes": "\n\n【唐韻】居求切【集韻】【韻會】居尤切，𠀤音鳩。【說文】縛殺也。【玉篇】絞也。【儀禮·喪服】殤之絰不摎垂。【註】不絞其帶之垂者。　又求也。【張衡·思𤣥賦】摎天道其焉如。　\n\n又【唐韻】【集韻】𠀤力求切，音留。束也，捋也。或作𢷶。　又姓。魏河內太守摎尚。　\n\n又【集韻】居虬切，音樛。義同。或作㧃。　\n\n又【唐韻】古肴切【集韻】居肴切，𠀤音交。亦束也，繞也。【前漢·五行志】元帝永光二年，天雨草，而葉相摎結，大如彈丸。　\n\n又【集韻】力交切，音寥。物相交也。　又離昭切，音繚。撙也。　又古巧切，音絞。搜索也。　又女巧切，鐃上聲。擾也。與撓同。【揚子·太𤣥經】死生相摎，萬物乃纏。【註】死生相摎擾，故萬物亦纏綿而成就也。本从翏，省作摎。"}