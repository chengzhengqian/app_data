{"拼音": "cháng,zhǎng,zhàng", "部首": "長", "笔画数": "4", "Unicode": "957F", "page": "1328", "volume": "【戌集上】【長字部】", "notes": "\r\n\r\n〔古文〕镸𨱗𠤐𠑷𠔊𠑻𠑿𡕣【唐韻】【集韻】直良切【正韻】仲良切，𠀤音場。【增韻】短之對也。【孟子】今交九尺四寸以長。【前漢·田橫傳】尺有所短，寸有所長。　又久也。【詩·商頌】濬哲維商，長發其祥。【箋】長，猶久也。【老子·道德經】天地所以能長且久者，以其不自生，故能長生。　又遠也。【詩·魯頌】順彼長道，屈此羣醜。【箋】長，遠也。【古詩】道路阻且長。　又常也。【陶潛·歸去來辭】門雖設而長關。【李商隱詩】風雲長爲護儲胥。　又大也。【世說新語補】願乗長風，破萬里浪。　又善也。【晉書·樂廣傳】論人必先稱其所長。【唐書·韓琬傳】文藝優長。　\n\r\n又【博雅】長，挾也。　\n\r\n又【吳語】孤敢不順從君命，長弟許諾。【註】長弟，猶云先後也。　又星名。【博雅】太白謂之長庚。【詩·小雅】東有啓明，西有長庚。【傳】日旦出，謂明星爲啓明。日旣入，謂明星爲長庚。　又宮名。【班固·西都賦】北彌明光而亙長樂。【謝朓·怨情詩】掖庭聘絕國，長門失歡宴。【註】長門，漢𨻰皇后所居。　又地名。【玉海】長安，本關中地，西漢建都于此，後因謂天子所都爲長安。　又山名。【說林】公見東陽長山，曰：何其坦迤。【金史·禮志】有司言，長白山在興王之地，禮合尊崇。　又國名。【山海經】有鹽長之國。　又獸名。【山海經】有獸焉，其狀如禺，而四耳，其名長右。　又草名。【爾雅·釋草】長楚，銚芅。【疏】長楚，一名銚芅。　又姓。【左傳·僖二十八年】甯子先長牂守門。【註】長牂，衞大夫。又仲長，複姓。又長乗，神名。【山海經·郭璞贊】九德之氣，是生長乗。人狀犳尾，其神則凝。妙物自潛，世無得稱。　\n\r\n又【韻會】【正韻】𠀤展兩切，音掌。孟也。【易·乾卦】元者，善之長也。【疏】元爲施生之宗，故言元者善之長也。【戰國策】君長齊奚以薛爲。【註】長，雄長之長。　又齒高也。【書·伊訓】立愛惟親，立敬惟長。【禮·曲禮】年長以倍，則父事之。十年以長，則兄事之。五年以長，則肩隨之。　又位高也。【書·益稷】外薄四海，咸建五長。【傳】言至海諸侯五國，立賢者一人爲方伯，謂之五長，以相統治。【釋文】五長，衆官之長。　\n\r\n又【周禮·天官·大宰】乃施則于都鄙，而建其長。【註】長謂公卿大夫，王子弟之食采邑者。　又進也。【易·泰卦】君子道長，小人道消也。　又生長也。【孟子】苟得其養，無物不長。　又長養之也。【前漢·董仲舒傳】陽常居大夏，而以生育養長爲事。　\n\r\n又【詩·大雅】克明克類，克長克君。【箋】敎誨不倦曰長。　又官名。【左傳·襄十一年】秦庶長鮑庶長武帥師伐晉，以救鄭。【註】庶長，秦爵也。　又縣名。【左傳·襄十八年】夏，晉人執衞行人石買于長子。【註】長子縣，屬上黨郡。　\n\r\n又【集韻】【韻會】【正韻】𠀤直亮切，音仗。【集韻】度長短曰長。　\n\r\n又【集韻】餘也。【正韻】多也，宂也，剩也。【論語】長一身有半。【世說新語】平生無長物。【陸機·文賦】故無取乎宂長。　\n\r\n又【正韻】知亮切，音障。增盛也。【韓愈詩】得時方長王。\n\r\n考證：〔【杜甫詩】風雲長爲護儲胥。〕　謹按籌筆驛詩爲李商隱作。杜甫改李商隱。〔【周禮·大冢宰】乃施則于都鄙，而建其長。〕　謹照原書大冢宰改大宰。"}