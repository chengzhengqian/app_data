{"拼音": "jiū,liǎo,miào,miù,móu,mù", "部首": "糸", "笔画数": "14", "Unicode": "7F2A", "page": "937", "volume": "【未集中】【糸字部】", "notes": "\r\n\r\n【廣韻】武彪切【集韻】亡幽切【正韻】莫彪切，𠀤音䋷。【說文】枲之十絜也。一曰綢繆。【詩·豳風】綢繆牖戶。【傳】綢繆，言纏綿也。【莊子·則陽篇】聖人達綢繆。【音義】綢繆，猶纏綿。又云：深奧也。　\n\r\n又【廣韻】莫浮切，音謀。【集韻】力求切，音劉。義𠀤同。　\n\r\n又【集韻】居虬切【韻會】居尤切，𠀤音樛。【禮·檀弓】衣衰而繆絰。【註】繆，當爲不樛垂也之樛。【疏】繆絰，謂絞麻爲絰。【前漢·孝成趙皇后傳】卽自繆死。【註】師古曰：繆，絞也。　\n\r\n又【集韻】【韻會】𠀤眉救切，音謬。【禮·大傳】五者一物紕繆。【註】紕繆，猶錯也。【釋文】繆，本作謬。\n\r\n又【仲尼燕居】不能詩於禮繆。【註】繆，誤也。【前漢·司馬相如傳】臨邛令繆爲恭敬。【註】繆，詐也。\n\r\n又【于定國傳】何以錯繆至是。【註】繆，違也。　又姓。【史記·申公傳】蘭陵繆生。【註】索隱曰：繆氏，出蘭陵。【正字通】今姓繆讀若妙，變音，非本音也。　\n\r\n又【集韻】朗鳥切，音了。繚或作繆。【前漢·司馬相如傳】繆繞王綏。【註】繆繞，相纏結也。　\n\r\n又【廣韻】【集韻】【韻會】𠀤莫六切，音穆。與穆同。【禮·大傳】序以昭繆。【註】繆，讀如穆。【公羊傳·隱三年】葬宋繆公。【釋文】繆，左氏作穆。【史記·魯世家】太公召公乃繆卜。【註】徐廣曰：古書穆字多作繆。　\n\r\n又【集韻】憐蕭切，音聊。繆繆，絲貌。　\n\r\n又【集韻】力弔切，音嫽。蟉或作繆。蜩蟉，龍首動貌。"}