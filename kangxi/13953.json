{"拼音": "bì,fú,fù", "部首": "月", "笔画数": "8", "Unicode": "670D", "page": "505", "volume": "【辰集上】【月字部】", "notes": "\n\n〔古文〕𣍞𦨈【唐韻】【集韻】【韻會】【正韻】𠀤房六切，音伏。【說文】作𦨕。用也。一曰車右騎所以舟旋。从舟𠬝聲。【五經文字】《石經》變舟作月。【易·繫辭】服牛乗馬。【疏】服用其牛。【詩·鄭風】兩服上襄。【箋】兩服，中央夾轅者。【疏】馬在內兩服者，馬之上駕也。　\n\n又【廣韻】衣服。【易·訟卦】以訟受服。【書·舜典】車服以庸。　又懾服也。【易·豫卦】𠛬罰淸而民服。【書·舜典】四罪而天下咸服。【疏】天下皆服從之。　又五服。【書·益稷】弼成五服。【傳】侯甸綏要荒服也，服五百里。\n\n又【周官】六服羣辟。【疏】周禮九服。此惟言六服者，夷、鎭、蕃三服在九州之外，故惟舉六服。【周禮·夏官·職方氏】乃辨九服之邦國。○按侯、甸、男、采、衞、蠻、夷、鎭、蕃，九服也。　又行也。【書·說命】旨哉說乃言惟服。【傳】美其所言，皆可服行。　\n\n又【管子·權修篇】上身服以先之。【註】服，行也。　又職也。【書·旅獒】無替厥服。【傳】使無廢其職。　又思也。【詩·周南】寤寐思服。【傳】服，思之也。【莊子·田子方】吾服女也甚忘。【註】服者，思存之謂也。　又治也。【詩·周南】服之無斁。【箋】服，整也。乃能整治之，無厭倦。　又盛矢器也。【詩·小雅】象弭魚服。【箋】矢服也。○按《周禮·夏官·司弓矢》作箙。鄭註云：盛矢器也。　又事也。【詩·大雅】昭哉嗣服。【傳】服，事也。　又習也。【前漢·鼂錯傳】服其水土。【註】服，習也。　又姓。【後漢·服虔傳】服虔，字子愼，河南滎陽人也。　又鳥名。【史記·賈誼傳】楚人命鴞曰服。【註】異物志有山鴞，體有文色，土俗因形命之曰服，不能遠飛，行不出域。　\n\n又【廣韻】蒲北切【集韻】鼻墨切【正韻】步墨切，𠀤音僕。匐，或作服。【禮·檀弓】扶服救之。【釋文】又作匍匐。　\n\n又【儀禮·士冠禮】祝曰：令月吉日，始加元服，棄爾幼志，順爾成德。【韻補】服，叶鼻墨切。　\n\n又【集韻】扶缶切，音負。【周禮·冬官考工記·車人】牝服二柯。【註】牝服，長八尺，謂較也。鄭司農云：牝服，謂車箱。服讀曰負。　\n\n又【集韻】弼角切，音雹。啼呼也。"}