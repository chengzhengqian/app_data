{"拼音": "huān", "部首": "欠", "笔画数": "21", "Unicode": "6B61", "page": "573", "volume": "【辰集下】【欠字部】", "notes": "\n\n〔古文〕𧆒【唐韻】【集韻】【韻會】【正韻】𠀤呼官切，音讙。【說文】喜樂也。【徐曰】喜動聲氣，故从欠。【禮·檀弓】啜菽飮水盡其歡。\n\n又【樂記】欣喜歡愛，樂之官也。亦作懽。【孝經·孝治章】故得萬國之懽心，以事其先王。　又作驩。【孟子】驩虞如也。【前漢·王褒傳】驩然交欣。　又合歡，漢殿名。【班固·西部賦】後宮則有合歡增成。又樹名。【崔豹·古今注】合歡樹似梧桐，枝葉繁，互相交結，樹之階庭，使人不忿。又竹名。【僧贊寧·筍譜】雙稍竹出九疑山，筍長，獨莖。及生枝葉卽分爲兩梢，謂之合歡竹。又橘名。【廣輿記】荆州江陵有合歡橘。　又歡伯，酒也。【焦氏易林】酒爲歡伯，除憂來樂。　\n\n又【韻補】叶許元切，音暄。【魏韋誕·親蠶頌】同碩慶于生民，發三靈之永歡。苞繁祐于萬國，卷福釐以言旋。　【集韻】或作孉。亦作〈女歡〉。"}