{"拼音": "gá,yà,zhá", "部首": "車", "笔画数": "5", "Unicode": "8F67", "page": "1239", "volume": "【酉集下】【車字部】", "notes": "\r\n\r\n【廣韻】於黠切【韻會】【正韻】乙黠切，𠀤音扎。【說文】車輾也。【六書故】車載重，蹍軋有聲也。　又𠛬名。【前漢·匈奴傳】罪小者軋，大者死。【註】謂輾轉轢其骨節，若今之厭踝也。又勢相傾也。【莊子·人閒世】名也者，相軋也。【唐書·李宗閔傳】樹黨相磨軋。　又軋芴，緻密也。【前漢·司馬相如傳】縝紛軋芴。【史記】作軋沕。　又軋忽，長遠之貌。【前漢·禮樂志】淸風軋忽。　又軮軋，無涯際也。【揚雄·甘泉賦】軮軋無垠。　\n\r\n又【集韻】膺眼切，音𥧑。義同。　又叶乙役切，音鬱。【張衡·南都賦】流湍投濈，砏汃輣軋。長輸遠逝，漻淚淢汨。【註】輣軋，波相激之聲。"}