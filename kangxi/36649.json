{"拼音": "chāo,chǎo,chào,tiào", "部首": "走", "笔画数": "12", "Unicode": "8D85", "page": "1216", "volume": "【酉集中】【走字部】", "notes": "\r\n\r\n【廣韻】敕宵切【集韻】【韻會】癡宵切，𠀤音怊。【說文】跳也。【揚子·方言】超，遠也。【博雅】渡也。【釋名】超，卓也。舉脚有所卓越也。【玉篇】出前也。【左傳·僖三十三年】超乗者三百乗。【孟子】挾太山以超北海。【楚辭·卜居】寧超然高舉以保眞乎。　又姓。【廣韻】漢有太僕超喜。　\n\r\n又【集韻】丑小切。輕走貌。　\n\r\n又【集韻】他弔切，音糶。趒或作超。越也。　\n\r\n又【韻補】叶抽廟切。【陸雲·陸丞相誄】光被旣淳，逸軌爰超。宏綱包荒，景靈握耀。"}