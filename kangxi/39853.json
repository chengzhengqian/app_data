{"拼音": "tóng", "部首": "金", "笔画数": "11", "Unicode": "94DC", "page": "1304", "volume": "【戌集上】【金字部】", "notes": "\r\n\r\n【唐韻】徒紅切【集韻】【韻會】徒東切，𠀤音同。【說文】赤金也。【本草集解】銅有赤白靑三種。赤銅出川廣雲貴等處，山中土人穴山采礦，鍊取之。白銅出雲南，靑銅出南番。【廣韻】金之一品。【前漢·律歷志】凡律度量用銅者，取爲物至精，不爲燥濕寒暑變節，不爲霜露風雨攺形也。　又自然銅。一名石髓鉛。　又銅靑。【本草集解】銅之精華，卽空綠，以次空靑也。【抱朴子·金丹卷】銅靑塗脚，入水不腐。　又地名。【左傳·成九年】執諸銅鞮。【註】銅鞮，晉別縣，在上黨。【前漢·地理志】益州郡銅瀨縣。　又山名。【前漢·吳王濞傳】吳有豫章郡銅山。　又官名。【前漢·百官公卿表】水衡都尉屬官有辨銅令丞。【註】辨銅，主分別銅之種類也。　又宮名。【左傳·襄三十一年】銅鞮之宮數里。【註】銅鞮，晉離宮。　又人名。【前漢·古今人表】銅鞮伯華。　\n\r\n又【前漢·宣帝紀】金芝九莖，產于函德殿銅池中。【註】銅池，承霤也。以銅爲之。　\n\r\n又【古今注】秦始皇有名馬曰銅爵。　\n\r\n又【史記·孝文本紀】初與郡國守相爲銅虎符。　又與洞通。【山海經】洞庭之山。【註】洞，或作銅。\n\r\n考證：〔【左傳·襄三十一年】銅鍉之宮數里。【註】銅鍉，晉離宮。〕　謹照原文兩鍉字𠀤改鞮。"}