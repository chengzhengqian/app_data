{"拼音": "mò,mù", "部首": "艸", "笔画数": "10", "Unicode": "83AB", "page": "1035", "volume": "【申集上】【艸字部】", "notes": "\r\n\r\n〔古文〕𦮅䒬𦱴【唐韻】慕各切【集韻】【正韻】末各切，𠀤音寞。【韻會】無也，勿也，不可也。【易·繫辭】莫之與，則傷之者至矣。　又定也。【詩·大雅】監觀四方，求民之莫。　又謀也。【詩·小雅】秩秩大猷，聖人莫之。　\n\r\n又【博雅】强也。【論語】文莫吾猶人也。【晉書·欒肇·論語駁曰】燕齊謂勉强爲文莫。【揚子·方言】侔莫，强也，凡勞而相勉謂之侔莫。【淮南子·謬稱訓】猶未之莫與。【註】莫，勉之也。　又削也。【管子·制分篇】屠牛垣，朝解九牛而刀可莫鐵。　\n\r\n又【博雅】莫莫，茂也。【詩·周南】維葉莫莫。【註】莫莫，茂密之貌。　\n\r\n又【莊子·逍遙遊】廣莫之野。【註】莫，大也。　又姓。【通志·氏族略】卽幕氏省文。漢有富人莫氏，見《游俠傳》。唐有比部員外郎莫藏用。　\n\r\n又【史記·夏本紀註】五湖之一有莫湖。　又與瘼通。【詩·小雅】莫此下民。　又與幕通。【史記·李廣傳】莫府省約文書籍事。　\n\r\n又【說文】莫故切。同暮。【易·夬卦】莫夜有戎。　又菜也。【詩·魏風】彼汾沮洳，言采其莫。【註】音暮。【陸璣疏】莫，莖大如箸，赤節，節一葉，似柳葉，厚而長，有毛刺，今人繅以取繭緒。其味酢而滑，始生可以爲羹，又可生食。五方通謂之酸迷，冀州人謂之乾絳，河、汾之閒謂之莫。　又通膜。【禮·內則】去其皽。【註】皽謂皮肉之上魄莫也。　\n\r\n又【韻會】莫白切，音陌。靜也。【詩·小雅】君婦莫莫。【註】言淸靜而敬至也。【左傳·昭二十八年】德正應和曰莫。　\n\r\n又【唐韻古音】平聲，音謨。《漢書》註引《詩》聖人莫之作謨。　【直音】作𦱤。"}