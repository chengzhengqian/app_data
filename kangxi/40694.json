{"拼音": "zhù", "部首": "金", "笔画数": "22", "Unicode": "9444", "page": "1324", "volume": "【戌集上】【金字部】", "notes": "\r\n\r\n〔古文〕𤎧【唐韻】之戍切【集韻】朱戍切，𠀤音注。【說文】銷金成器也。【玉篇】熔鑄也。【左傳·宣三年】鑄鼎象物。【註】象所圖物，著之於鼎。\n\r\n又【昭二十一年】天王將鑄無射。　又國名。【左傳·襄二十三年】臧宣叔娶于鑄。【註】鑄國，濟北蛇丘縣所治。　又地名。【後漢·郡國志】濟北國有鑄鄕城。　又與祝通。【禮·樂記】封帝堯之後于祝。【註】祝，或爲鑄。　又姓。【姓苑】堯後。以國爲氏。　\n\r\n又【字彙補】照秀切，音呪。【淮南子·俶眞訓】今夫冶工之鑄器。【註】鑄，讀作祝。"}