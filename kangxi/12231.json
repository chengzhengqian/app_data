{"拼音": "càn,chān,sēn,shǎn,xiān", "部首": "手", "笔画数": "14", "Unicode": "647B", "page": "452", "volume": "【卯集中】【手字部】", "notes": "\n\n【唐韻】所咸切【集韻】【韻會】師咸切，𠀤音毿。讀與衫近。女手貌。【詩·魏風】摻摻女手，可以縫裳。【傳】摻摻，猶纖纖也。【疏】纖好手。古詩云：纖纖出素手是也。與攕同。　\n\n又【集韻】【韻會】【正韻】𠀤思廉切，音纖。義同。\n\n又【唐韻】所減切【集韻】【韻會】【正韻】所斬切，𠀤毿上聲。義同。　又取也。一曰執也。【詩·鄭風】摻執子之祛兮。【傳】摻，擥也。　\n\n又【集韻】素檻切。【揚子·方言】細也。凡細貌謂之笙，斂物而細謂之揫。或曰摻。　又疏簪切，音森。林離摻攦也。　又倉含切，音驂。摻搓，捫也。　又千遙切，悄平聲。持物也。　\n\n又【韻會】【正韻】𠀤七紺切，驂去聲。與參同。鼓曲也。【後漢·禰衡傳漁陽參撾註】王僧孺詩云：散度廣陵音，參寫漁陽曲。自音云：參，七紺反。【天中記】吳淑校理古樂府中有摻字，多改爲操。【徐鍇曰】非可一例，若漁陽摻者，音七鑒反，三撾鼓也。古歌云：邊城晏開漁陽摻，黃塵蕭蕭白日暗。【蘇軾詩】幅巾起作鴝鵒舞，壘鼓誰摻漁陽撾。　\n\n又【魏了翁·答張洽書】魏晉閒避曹操諱，改爲摻。或謂詩鄭風，摻執子之祛。本作操，傳解擥不誤。箋註音所覽，所斬二切，謬也。此說附存以備參考。"}