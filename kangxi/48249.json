{"拼音": "tíng", "部首": "鼠", "笔画数": "19", "Unicode": "9F2E", "page": "1528", "volume": "【亥集下】【鼠字部】", "notes": "\r\n\r\n【廣韻】特丁切【集韻】【韻會】【正韻】唐丁切，𠀤音庭。【玉篇】鼠名。【爾雅·釋獸】豹文鼮鼠。【註】鼠文彩如豹者。\n\r\n又【正字通】後漢竇攸家傳，光武得豹文鼠，羣臣莫知，攸對曰：鼮鼠也。見爾雅。驗之果然。摯虞三輔決錄，載攸此事。郭璞註及藝文類聚皆誤云武帝時得此鼠，孝廉郞終軍知之。野客叢書謂前漢諸書不聞終軍有此語，自當以摯說爲是。　\n\r\n又【集韻】徒徑切，音定。義同。"}