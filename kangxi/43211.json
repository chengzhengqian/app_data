{"拼音": "fǔ,tiào", "部首": "頁", "笔画数": "15", "Unicode": "982B", "page": "1403", "volume": "【戌集下】【頁字部】", "notes": "\r\n\r\n【唐韻】方矩切【集韻】匪父切，𠀤音甫。【說文】低頭也。从頁逃省。太史卜書頫仰字如此。揚雄曰：人面頫。【徐鉉曰】頫首者，逃亡之貌，故从逃省。今俗作俯，非是。或作俛。　\n\r\n又【玉篇】靡卷切，音緬。義同。　\n\r\n又【廣韻】【韻會】【正韻】𠀤他弔切，音糶。【周禮·春官·典瑞】頫聘。【註】大夫衆來曰頫，寡來曰聘。\n\r\n又【秋官·大行人】殷頫以除邦國之慝。【註】殷頫，謂一服朝之歲也。一服朝之歲，五服諸侯，皆使卿以聘禮來頫天子。\n\r\n又【小行人】存、頫、省、聘、問，臣之禮也。【疏】存、頫、省三者，天子使臣，撫邦國之禮。聘、問二者，是諸侯使臣行聘。【左傳·昭五年】享頫有璋。【註】頫，見也。【釋文】頫，他弔反。又他彫反。　\n\r\n又【爾雅·釋詁】頫，視也。【註】謂察視也。【張衡·思𤣥賦】流目頫乎衡阿兮，睹有黎之圯墳。　\n\r\n又【集韻】他刁切，音叨。盥也。　【韻會小補】古音流變，字亦隨異，如俯仰之俯，本作頫，或作俛，今皆作俯。而頫音兆，俛音免，不復音俯矣。"}