{"拼音": "yìn", "部首": "心", "笔画数": "16", "Unicode": "6196", "page": "402", "volume": "【卯集上】【心字部】", "notes": "\n\n【唐韻】魚覲切【集韻】【正韻】魚僅切【韻會】疑僅切，𠀤音猌。【說文】問也，敬謹也。从心猌聲。一曰說也。一曰甘也。【廣韻】且也。【左傳·哀十六年】不憖遺一老。【註】憖，且也。　\n\n又【詩·小雅】不憖遺一老。【箋】心不欲而自彊之辭。　又願也。【晉語】憖庇州犁焉。【註】願也。　又缺也。【左傳·文十二年】兩君之士，皆未憖也。　又發語辭。【左傳·昭二十八年】憖使吾君聞勝與臧之死也，以爲快。一曰傷也。【揚子·方言】𨻰蔡之閒謂之憖。　\n\n又【集韻】【韻會】𠀤語靳切，音垽。【博雅】慯也。　\n\n又【五音集韻】香靳切，音焮。【字林】笑貌。【張衡·思𤣥賦】戴勝憖其旣歡兮。文選章懷讀。　\n\n又【五音集韻】五鎋切。【字林】問也。　\n\n又【集韻】魚巾切【韻會】語巾切，𠀤音銀。地名。【春秋·昭十一年】會于厥憖。"}