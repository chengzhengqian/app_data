{"拼音": "zhú", "部首": "衣", "笔画数": "8", "Unicode": "461A", "page": "1111", "volume": "【申集下】【衣字部】", "notes": "\r\n\r\n【唐韻】【集韻】𠀤臧沒切，音稡。【說文】隷人給事者。【韻會】古以染衣題識，故从衣、十。【揚子·方言】南楚東海之閒謂䘚爲褚。【郭璞註】言其衣赤。【玉篇】行鞭也。【周禮·地官·小司徒】五伍爲兩，四兩爲䘚，五䘚爲旅。【齊語】四里爲連，故二百人爲䘚，連長帥之。【左思·吳都賦】雕題之士，鏤身之䘚。　又積䘚，星名。【晉書·天文志】積䘚十二星，在房星南，主爲衞也。　\n\r\n又【廣韻】子聿切，音𣨛。盡也。【晉語】史蘇䘚爵，再拜稽首。　又終也。【詩·邶風】父兮母兮，畜我不䘚。【史記·淮隂侯傳】公，小人也，爲德不䘚。　又沒也。【禮·曲禮】大夫曰䘚，士曰不祿，庶人曰死。　\n\r\n又【唐韻】倉沒切，音猝。急也。【史記·秦本紀】不可以應䘚。【晉書·禮志】于時內外䘚聞杜預異議，多怪之。　\n\r\n又【集韻】昨律切，音誶。【詩疏】與崒通，崔嵬也。【詩·小雅】漸漸之石，惟其䘚矣。　\n\r\n又【類篇】取內切。與倅同，副貳也。【禮·燕義】諸侯、卿、大夫、士之庶子之䘚。　\n\r\n又【韻補】叶昌說切，音歠。【蘇轍詩】流傳後世人，談笑資口舌。是非亦已矣，興廢何倉䘚。　【六書正譌】以衣而荷之，會意。別作卒、𣨛，𠀤非。\n\r\n考證：〔【揚子·方言】南楚東海之閒，謂䘚爲頳。〕　謹照原文頳改褚。"}