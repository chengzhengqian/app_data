{"拼音": "qīng", "部首": "水", "笔画数": "11", "Unicode": "6DF8", "page": "632", "volume": "【巳集上】【水字部】", "notes": "\n\n〔古文〕𠗜【唐韻】【正韻】七情切【集韻】【韻會】親盈切，𠀤音圊。【說文】朖也。澂水之貌。【釋名】淸，靑也。去濁遠穢，色如靑也。【詩·鄭風】瀏其淸矣。　又靜也，澄也，潔也。【書·舜典】直哉惟淸。　又水治曰淸。【詩·小雅】泉流旣淸。　又視淸明也。【詩·鄘風】子之淸揚。【註】視淸明曰淸。\n\n又【齊風】猗嗟名兮，美目淸兮。【傳】目上爲名，目下爲淸。　又酒名。【周禮·天官·酒正】辨四飮之物，一曰淸。【註】淸謂醴之泲者。　又凡飮皆曰淸。【周禮·天官·膳夫】凡王之饋飮，用六淸。　又水名。【山海經】太時之山，淸水出焉。【水經】淸水，出河南修武縣北黑山。　又江名。【廣輿記】淸江，在臨江府城南。　又河名。【水經注】白溝水東北過廣宗縣，東爲淸河。　又邑名。【春秋·隱四年】夏公及宋公遇于淸。【註】淸，衞邑。【詩·鄭風】淸人在彭。【正義】淸，鄭邑。　又姓。宋有進士淸賢。　\n\n又【集韻】【韻會】【正韻】𠀤疾郢切，音靜。潔也。　\n\n又【集韻】【正韻】𠀤疾正切，音淨。與瀞同。　\n\n又【集韻】【韻會】【正韻】𠀤七正切，音婧。與凊同。寒也。　\n\n又【韻補】叶于羊切，音瑲。【張籍詩】籍時官休罷，兩月同遊翔。黃子陂岸曲，池曠氣色淸。\n\n考證：〔【齊風】美目淸矣。〕　謹照原文矣改兮。"}