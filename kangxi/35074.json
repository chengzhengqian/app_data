{"拼音": "shì", "部首": "言", "笔画数": "14", "Unicode": "8A93", "page": "1162", "volume": "【酉集上】【言字部】", "notes": "\r\n\r\n〔古文〕𣂶𣂯【唐韻】【集韻】【韻會】𠀤時制切，音逝。【說文】約束也。【六書統】从言从折。以言折其罪也。【爾雅·釋言】謹也。【註】所以約勤謹戒衆。【疏】謹，敕也。集將士而戒之曰誓。【釋名】制也，以拘制之也。【正韻】約信也。【書·大禹謨】禹乃會羣后，誓于師。【傳】誓，戒也。軍旅曰誓。【左傳·閔二年】誓軍旅。【註】宣號令也。【禮·曲禮】約信曰誓。【疏】用言辭共相約束，以爲信也。\n\r\n又【文王世子】曲藝皆誓之。【註】戒謹也。　\n\r\n又【玉篇】命也。【周禮·春官·典命】凡諸侯之適子，誓于天子攝其君。【註】誓，猶命也。言誓者，明天子旣命之爲嗣，樹子不易也。　又禮，將祭而號令齊百官，亦謂之誓。【周禮·天官·大宰】祀五帝則掌百官之誓戒。【註】誓戒，要之以𠛬，重失禮也。　又男女私約亦曰誓。【詩·國風】信誓旦旦。　\n\r\n又【尚書】有甘誓、湯誓、泰誓、牧誓、費誓、秦誓，皆篇名。【傳】書有六體，誓其一也。　又人名。【史記·秦始皇紀】高誓，古仙人名。　\n\r\n又【集韻】以制切，音曳。相約以言也。　又食列切，音舌。義同。\n\r\n考證：〔【周禮·天官·大宰】祀五帝，則掌百官之誓戒。【鄭箋】誓戒，要之𠛬，重失禮也。〕　謹按周禮註不名爲箋，鄭箋謹改註。要之下照原文增以字。"}