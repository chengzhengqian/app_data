{"拼音": "shān", "部首": "山", "笔画数": "3", "Unicode": "5C71", "page": "307", "volume": "【寅集中】【山字部】", "notes": "\n\n【廣韻】所閒切【集韻】【韻會】師閒切【正韻】師姦切，𠀤與刪音同。【說文】山宣也。宣氣散生萬物，有石而高也。【徐曰】象山峰𠀤起之形。【釋名】山，產也。產萬物者也。【易·說卦】天地定位，山澤通氣。【書·禹貢】奠高山大川。【爾雅·釋山】河南華，河西嶽，河東岱，河北恆，江南衡，《周禮》謂之鎮。【鄭註】鎮名山安地德者也。\n\n又【山海經】山分東西南北中五經。南則自蜀中西南至吳越諸山界。西則自華隂嶓冢以至崑崙積石諸山，今隴西甘肅玉門外，其地也。北則自狐岐大行以至王屋孟門諸山，是禹貢冀雍兩州之境也。東則自泰岱姑射沿海諸境，則禹貢靑州齊魯之地也。見【讀山海經語】。　又連山，古易名。【周禮·春官】掌三易之法。一曰連山。【註】似山之出內氣也。　又姓。古烈山氏之後。又公山，複姓。　\n\n又【集韻】【韻會】𠀤所旃切，音仙【詩·小雅】幽幽南山。叶上干，干音堅。\n\n又【孔子·丘陵歌】喟然迴慮，題彼泰山。鬱確其高，梁甫迴連。○按山在刪韻，古轉聲寒刪先通，則非止叶音矣。　又叶疏臻切，音甡。【班固·東都賦】吐燄生風，欱野歕山。叶下振。　【正字通】本部與土阜石三部通者，𠀤互見。\n\n考證：〔【爾雅·釋山】河南華，河西嶽，河東岱，河北恆，江南衡，是爲五嶽。【鄭註】鎮名山安地德者也。〕　謹按是爲五嶽非爾雅原文。鎮名山安地德者也是周禮註非爾雅註。謹將是爲五嶽改作周禮謂之鎮，以起註文。"}