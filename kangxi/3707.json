{"拼音": "huì", "部首": "口", "笔画数": "12", "Unicode": "5599", "page": "198", "volume": "【丑集上】【口字部】", "notes": "\n\n【唐韻】【集韻】【韻會】𠀤許穢切，音顪。【說文】口也。【易·說卦傳】艮爲黔喙之屬。【禮·少儀】羞首者，進喙祭耳。【左傳·昭四年】深目而豭喙。【爾雅·釋畜】白馬黑喙，騧。【史記·匈奴傳】跂行喙息蠕動之類。【註】以喙而息也。　\n\n又【詩·大雅】混夷駾矣，維其喙矣。【傳】喙，困也。【音義】喙，許穢反，徐尺銳反。　\n\n又【晉語】卻獻子傷曰：余病喙。【註】喙，短氣貌。　又星名。【前漢·天文志】柳爲鳥喙。　又草名。【爾雅·釋草勃茢註】一名石芸。【疏】本草云：石芸一名顧喙。　\n\n又【本草】芡實别名雁喙。　\n\n又【戰国策】人之饑，所以不食鳥喙者，以爲雖偸充腹，而與死同患也。【註】鳥喙，烏頭別名。　\n\n又【集韻】【韻會】𠀤充芮切，音毳。\n\n又【集韻】呼惠切，音嘒。義𠀤同。　\n\n又【集韻】丁𠋫切，音𩰚。義同。本作噣。或作咮。詳咮字註。"}