{"拼音": "fù,pì", "部首": "刀", "笔画数": "11", "Unicode": "526F", "page": "142", "volume": "【子集下】【刀字部】", "notes": "\n\n【唐韻】【集韻】【韻會】【正韻】𠀤敷救切，否去聲。貳也。【前漢·功臣表】副在有司。【廣韻】佐也，稱也。\n\n又【爾雅·釋詁】審也。【註】副者，次長之稱。審猶察也。又后夫人首飾。【詩·鄘風】副笄六珈。【註】首飾也。編髮爲之。\n\n又【韻會】芳遇切，音赴。義同。\n\n又【唐韻】芳福切【集韻】【韻會】芳六切，𠀤音覆。剖也，判也，裂也。\n\n又【唐韻】芳逼切【集韻】【韻會】拍逼切，𠀤音逼。【廣韻】析也。【禮·曲禮】爲天子削爪者，副之。【註】旣削又四析之，乃橫斷之。又作疈。【周禮·春官】以疈辜祭四方百物。【註】疈牲胷也。\n\n又【籀文】作疈。【六書故】劈副疈，實一字。"}