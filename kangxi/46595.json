{"拼音": "yàn", "部首": "鳥", "笔画数": "15", "Unicode": "9D08", "page": "1484", "volume": "【亥集中】【鳥字部】", "notes": "\r\n\r\n〔古文〕𩾦【唐韻】五晏切【集韻】【韻會】【正韻】魚㵎切，𠀤音贗。【說文】鴈，䳘也。【玉篇】大曰鴻，小曰鴈。【禽經】一名翁雞。一名鯊鶉。一名鷹。【廣雅】鴚䳘，鶬䳘，鴈也。【揚子·方言】鴈，自關而東謂之鴚䳘，南楚之外謂之鶬鴚。\n\r\n又【法言】時來時往，朱鳥之謂歟。【註】鴈也。又名陽鳥。【書·禹貢】陽鳥攸居。【傳】隨陽之鳥。鴈屬。【禮·月令】孟春之月，鴻鴈來。【夏小正】鴈北鄕。【正字通】鴈夜宿，鴻內鴈外，更相驚避，飛則銜蘆避矰繳，有遠害之道。\n\r\n又【周禮·春官·大宗伯】禽作六摯，大夫執鴈。\n\r\n又【儀禮·士昏禮】下達納采用鴈。【又】昏之夕，親迎奠鴈。【疏】鴈，順隂陽往來，不再偶也。\n\r\n又【詩·鄭風】兩驂鴈行。【註】驂少次服馬，如鴈行也。又鵞名。【爾雅·釋鳥】舒鴈鵞。【疏】鵞一名舒鴈。又星名。天鴈，地鴈，奔星也。【爾雅·藝海泂酌】流星，色靑赤小者名地鴈，長二三丈者名天鴈。又地名。【前漢·地理志】鴈門郡。又山名。鴈門山，在高柳北。【山海經註】山有大池，鴈集其中，曰鴈塞。又衡山旁有回鴈峰。\n\r\n又【正字通】流庸謂之鴈戸。唐編民有鴈戸，謂如鴈去來無恆也。又木名。【唐書·地理志】雅州盧山郡貢石菖蒲落鴈木。又草名。【管子·地員篇】其種鴈膳黑實，朱跗黃實。【註】鴈膳，草名。又姓，見【姓苑】。又通贗。【韓非子·說林篇】齊伐魯，索讒鼎，魯以其鴈往。齊人曰：鴈也，魯人曰：眞也。又叶魚旰切，音岸。【班固·西都賦】鶬鴰鴇鶂，鳧鷖鴻鴈。朝發河海，夕通江漢。一作鳱。【說文】鴈，从鳥人，厂聲。【徐鉉曰】从人从厂，義無所取，當从雁省。通作雁，別作鳫。"}