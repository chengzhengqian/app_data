{"拼音": "jǐn,jìn", "部首": "皿", "笔画数": "14", "Unicode": "76E1", "page": "795", "volume": "【午集中】【皿字部】", "notes": "\r\n\r\n【唐韻】【正韻】慈忍切【集韻】【韻會】在忍切，𠀤秦上聲。【說文】器中空也。【小爾雅】止也。【玉篇】終也。【廣韻】竭也。【集韻】悉也。【易·繫辭】書不盡言，言不盡意。【左傳·哀元年】去惡莫如盡。【穀梁傳·定十年】孔子歷階而上，不盡一等。【禮·曲禮】君子不盡人之歡。【中庸】天地之道，可一言而盡也。【史記·禮書】明者，禮之盡也。【荀子·正名篇】欲雖不可盡，可以近盡也。【註】適可而止也。　\n\r\n又【韓鄂歲華紀麗】大酺小盡。【註】月三十日爲大盡，二十九日爲小盡。　又姓。見【萬姓統譜】。　\n\r\n又【唐韻】【正韻】卽忍切【集韻】【韻會】子忍切，𠀤津上聲。【類篇】極也。【正韻】盡之也。【書·康誥】往盡乃心。【詩·小雅】孔惠孔時，維其盡之。【左傳·閔二年】晉侯使太子申生伐東山皋落氏，曰：盡敵而反。【禮·樂記】殷周之𣠋盡矣。　\n\r\n又【韻會】皆也。【左傳·昭二年】韓宣子曰：周禮盡在魯矣。　\n\r\n又【類篇】任也。【增韻】縱令也。【左傳·文十四年】公子商人，盡其家貸於公。【禮·曲禮】虛坐盡後，食坐盡前。俗作儘。　又盡盡，極視盡物之貌。【荀子·非十二子篇】學者之嵬盡盡然，盱盱然。　\n\r\n又【韻會】徐刃切【正韻】齊進切，𠀤秦去聲。亦竭也。【周語】齊國佐其語盡。【註】盡其心意，善惡褒貶，無所諱也。【世說新語】可以累心處都盡。【註】盡，猶空也。"}