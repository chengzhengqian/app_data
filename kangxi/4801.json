{"拼音": "chéng", "部首": "土", "笔画数": "9", "Unicode": "57CE", "page": "229", "volume": "【丑集中】【土字部】", "notes": "\n\n【唐韻】是征切【集韻】【韻會】【正韻】時征切，𠀤音成。內曰城，外曰郭。【釋名】城，成也。一成而不可毀也。【古今注】盛也，盛受國都也。【淮南子·原道訓】夏鯀作三仞之城。一曰黃帝始立城邑以居。【白虎通】天子曰崇城。【史記·始皇本紀】帝築萬里長城。【前漢·元帝紀】帝初築長安城。城南爲南斗形，城北爲北斗形，因名斗城。　又諸侯僭侈，建城踰制，謂之產城，若生子長大之義。【司馬法曰】攻城者，攻其所產。　\n\n又【唐·李肇·國史補】元日冬至，大朝會，百官已集，宰相後至，列燭多至數百炬，謂之火城。【王禹偁·待漏院記】北闕向曙，東方未明。相君啓行，煌煌火城。　又層城。【淮南子·地形訓】掘崑崙墟以下地，中有層城九重。【孫綽·天台賦】苟台嶺之可攀，亦何羨于層城。　又官名。【左傳·文十六年】公子蕩爲司城。【註】宋桓公，以武公諱，司空攺司城。又宮名。【前漢·班倢伃傳】倢伃居增城舍。　又山名。析城，在河東濩縣西。【書·禹貢】底柱析城。　又赤城山，在會稽東南。【孫綽·天台賦】赤城霞起以建標。　又墓地曰佳城。【博物志】夏侯嬰死，送葬至東都門外，馬踣地悲鳴，掘之，得石槨，銘曰：佳城鬱鬱，三千年見白日。吁嗟滕公，居此室。　又姓。城渾。又司城，複姓。　又叶辰羊切，音常。【韓愈·贈張籍詩】我友東來說，我家免禍殃。乗船下汴水，東去趨彭城。\n\n考證：〔【博物志】得石槨。銘曰：佳城鬱鬱。二千年見白日，吁嗟夏公，居此室。〕　謹照原文二改三。夏改滕。"}