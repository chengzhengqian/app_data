{"拼音": "rú", "部首": "鳥", "笔画数": "17", "Unicode": "9D3D", "page": "1489", "volume": "【亥集中】【鳥字部】", "notes": "\r\n\r\n【廣韻】人諸切【集韻】【韻會】【正韻】人余切，𠀤音如。鴿也。【爾雅·釋鳥】鴽，鴾母。【郭註】䳺也。靑州人呼曰鴾母。【禮·月令】田䑕化爲鴽。\n\r\n又【內則】鴽釀之蓼。【註】鴽不爲羹，惟蒸煑切蓼。【儀禮·公食大夫禮】以雉兔鶉鴽。【正字通】田䑕化爲鴽。鴽卽鶉也。十二支神，子水位，䑕屬，水午伏乃鶉火之次，豈可移易。蓋三月大辰𠋫，當出火，故田䑕至建辰月化爲鴽。八月辰伏，九月當納火，而鴽於建酉月爲䑕者，辰巳伏也。子午隂陽之極，神交爲變化如此，餘可類推。"}