{"拼音": "hái,huán,xuán", "部首": "辵", "笔画数": "16", "Unicode": "9084", "page": "1266", "volume": "【酉集下】【辵字部】", "notes": "\r\n\r\n【唐韻】戸關切【集韻】【韻會】【正韻】胡關切，𠀤音環。【說文】復也。【玉篇】反也。【詩·小雅】爾還而入，我心易也。還而不入，否難知也。【註】反也。　\n\r\n又【正韻】退也，歸也。【儀禮·鄕飮酒禮】主人答拜還，賔拜辱。【註】還，猶退也。【前漢·高帝紀】還守豐。\n\r\n又【灌嬰傳】還定三秦。　又顧也。【左傳·昭二十年】無所還忌。【註】還，猶顧也。　又償也。【老子·道德經】以道佐人主者，不以兵强天下，其事好還。　又大還、小還，日至之名。【淮南子·天文訓】日至于鳥次，是謂小還。至于女紀，是謂大還。　又與環同。【前漢·食貨志】還廬樹桑。　\n\r\n又【廣韻】似宣切【集韻】【韻會】旬宣切，𠀤音旋。與旋同。【禮·禮運】五行、四時、十二月，還相爲本也。【註】迭相終而還相始，如環無端也。　\n\r\n又【正韻】轉也。【禮·玉藻】周還中規，折還中矩。【註】周旋圓轉，折旋方轉也。　又便捷貌。【詩·齊風】子之還兮。　又速也，卽也。【前漢·董仲舒傳】此皆可使還至而立效者也。　\n\r\n又【集韻】【韻會】【正韻】𠀤胡慣切，音患。遶也，圍也。【儀禮·旣夕】祖還車不易位。【司馬相如·子虛賦】旋還乎後宮。"}