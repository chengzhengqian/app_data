{"拼音": "yǐng", "部首": "彡", "笔画数": "15", "Unicode": "5F71", "page": "364", "volume": "【寅集下】【彡字部】", "notes": "\n\n【廣韻】【集韻】【正韻】於丙切【韻會】於景切，𠀤英上聲。【廣韻】形影。【集韻】物之隂影也。【書·大禹謨】惠迪吉，從逆凶，惟影響。【傳】若影之隨形，響之應聲。【列子·天道篇】形動不生形而生影。【顏氏家訓】《書·大禹謨》曰：惟影響。《周禮·地官·大司徒》土圭測影，《孟子》曰圖影失形，《莊子·齊物論》云罔兩問影，如此等尤當爲光景之景。凡隂景者，因光而生，故卽謂爲景。《淮南子·天文訓》呼爲景柱。《廣雅》晷柱，挂景。𠀤是也。至晉世《葛洪·字苑》始加彡爲影，音於景反。而世閒輒治《尚書》《周禮》《莊》《孟》从葛洪字，甚爲失矣。【六書正譌】影者，光景之類合。通用景，非。毛髮藻飾之事不當从彡，今槩从影。　又漏影，刀名。【古今注】漢文帝有百鍊靑犢漏影三刀。　又躡影，馬名。【博物志】躡影，秦良馬。　又木名。【花木志】瀛州有木，日中視之，一葉百影。　又仄影，扇名。【事物紀原】周昭王時，脩塗國獻丹鶴，以翅爲扇。一曰條融。一曰仄影。　又叶倚兩切，音養。【道藏歌】解散七𤣥祖，更法無中影。七化反自然，帝一同𤣥響。　【集韻】或書作𢒬。"}