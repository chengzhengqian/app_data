{"拼音": "guān,jīn,qín", "部首": "矛", "笔画数": "9", "Unicode": "77DC", "page": "822", "volume": "【午集中】【矛字部】", "notes": "\r\n\r\n【唐韻】【集韻】巨巾切【韻會】【正韻】渠巾切，𠀤音㨷。【說文】矛柄。【史記·主父偃傳】起窮巷，奮棘矜。【註】矜者，戟鋋之杷也。【揚子·方言】矜謂之杖。【註】矛戟，矜卽杖也。【集韻】或作𥎊㮗，通作槿。\n\r\n又【廣韻】巨斤切【集韻】渠斤切，𠀤音勤。\n\r\n又【集韻】渠京切，音擎。義𠀤同。　\n\r\n又【廣韻】【集韻】【韻會】𠀤居陵切，音兢。【六書略】矜本矛柄，因音借爲矜憐之矜。【爾雅·釋訓】矜憐，撫掩之也。\n\r\n又【釋言】苦也。【註】可矜憐者亦辛苦。【書·泰誓】天矜于民。【詩·小雅】爰及矜人。【註】貧窮可憐之人也。【公羊傳·宣十五年】見人之厄則矜之。【註】矜，憫也。　\n\r\n又【小爾雅】惜也。【書·旅獒】不矜細行，終累大德。【註】矜，憐惜之意。【傳】矜持也。　\n\r\n又【博雅】危也。【詩·小雅】居以凶矜。【箋】凶危之地，謂四裔也。　又哀也。【揚子·方言】齊魯之閒曰矜。　又遽也。【揚子·方言】秦晉或曰矜。或曰遽。　又自賢曰矜。【書·大禹謨】汝惟不矜，天下莫與汝爭能。【公羊傳·僖九年】矜之者何。猶曰莫若我也。【註】色自美大之貌。【管子·法法篇】彼矜者滿也，細之屬也。【註】滿招損，小人之類也。　又莊以持已曰矜。【論語】君子矜而不爭。　又敬也。【孟子】使諸大夫國人皆有所矜式。　又尚也。【賈誼·治安策】嬰以廉恥，故人矜節行。　又竦也。【張衡·思𤣥賦】魚矜鱗而幷凌。　\n\r\n又【詩·小雅】矜矜兢兢。【註】羊羣堅强也。　\n\r\n又【集韻】居覲切，兢去聲。亦憐也。　\n\r\n又【集韻】【韻會】姑頑切【正韻】姑還切。𠀤與瘝同。【後漢·和帝紀】寤寐恫矜。【註】病也。　又同鰥。【詩·大雅】不侮矜寡。【禮·王制】老而無妻者謂之矜。【集韻】通作𩶊𥎅。【琅邪代醉編】鰥寡之鰥，禮記作矜。哀矜之矜，前漢于定國傳作鰥。二字通聲互用也。　【六書正譌】矜从令。"}