{"拼音": "jù,lóu", "部首": "穴", "笔画数": "14", "Unicode": "7AAD", "page": "867", "volume": "【午集下】【穴字部】", "notes": "\r\n\r\n【唐韻】其矩切【集韻】郡羽切，𠀤音蔞。【說文】無禮居也。【徐註】階阼升降，所以行禮，貧無禮，故先見於屋室。【詩·邶風】終窶且貧。【傳】窶者無禮也。【爾雅·釋言】窶，貧也。【註】謂貧陋。【疏】由其無財以爲禮，故謂貧陋。　\n\r\n又【前漢·東方朔傳】盆下爲窶數。【師古註】窶數，戴器也。以盆盛物戴於頭者，則以窶數爲之，今賣白團餠人所用者是。【釋名】窶數，猶局促，皆小意也。　\n\r\n又【集韻】郞侯切【正韻】盧侯切，𠀤音婁。【史記·淳于髠傳】甌窶滿簀。【裴駰註】甌窶，便側之地。　\n\r\n又【韻會】【正韻】𠀤良據切，音慮。義同。\n\r\n考證：〔【詩·衞風】終窶且貧。〕　謹照原文衞風改邶風。"}