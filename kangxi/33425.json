{"拼音": "yán,yǎn", "部首": "行", "笔画数": "9", "Unicode": "884D", "page": "1108", "volume": "【申集下】【行字部】", "notes": "\r\n\r\n【唐韻】【集韻】【韻會】𠀤以淺切，音演。水溢也。【說文】水朝宗于海也。　\n\r\n又【小爾雅】澤之廣者謂之衍。　又美也。【詩·小雅】釃酒有衍。　又布也。【前漢·司馬相如傳】離靡廣衍。　又游衍。自恣之意。【詩·大雅】昊天曰旦，及爾游衍。　又衍沃，平美之地。【左傳·襄二十五年】井衍沃。　又曼衍，無極也。【莊子·齊物論】和之以天倪，因之以曼衍。　又沙衍，水中有沙者。【穆天子傳】天子乃遂東征，南絕沙衍。　又篋衍，笥也。【莊子·天運篇】芻狗之未陳也，盛以篋衍，巾以文繡。　\n\r\n又【博雅】衍衍，行也。【謝朓詩】衍衍淸風爛。　又水名。【史記·荆軻傳】丹匿衍水中。【索隱曰】在遼東。　又朐衍，地名。【前漢·地理志】屬北地郡。　又姓。【通志·氏族略】衍，子姓，宋微仲衍之後。　\n\r\n又【廣韻】于線切，延去聲。義同。　\n\r\n又【集韻】夷然切，音延。進也。【周禮·春官】望祀望衍。【鄭註】讀爲延。【疏】衍，衍祭也。【劉歆·甘泉賦】高巒峻阻，臨眺曠衍。叶泉字韻。　【直音】或作衍。衍字从彡，不从氵作。\n\r\n考證：〔【周禮·春官】望祀望衍。【鄭註】讀平聲。〕　謹照原文讀平聲改讀爲延。"}