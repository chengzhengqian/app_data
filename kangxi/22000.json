{"拼音": "dān,dǎn,dàn,tán", "部首": "疒", "笔画数": "17", "Unicode": "7649", "page": "780", "volume": "【午集中】【疒字部】", "notes": "\r\n\r\n【唐韻】丁榦切【集韻】【韻會】得案切【正韻】得爛切，𠀤音旦。【說文】勞病也。【書·畢命】彰善癉惡。【傳】明其爲善，病其爲惡。【左傳·襄十九年】荀偃癉疽。【註】癉疽，惡創。【疏】癉，勞病也。　又黃病。【前漢·嚴助傳】南方暑濕，近夏癉熱。【註】師古曰：癉，黃病。音丁幹反。　又與僤同。亦作𤺺。【詩·大雅】下民卒癉。【傳】癉，病也。【釋文】癉，本又作僤。沈本作𤺺。　\n\r\n又【唐韻】【集韻】【韻會】丁賀切【正韻】丁佐切，𠀤音跢。義同。　\n\r\n又【爾雅·釋詁】癉，勞也。【釋文】丁賀反。　\n\r\n又【博雅】癉，苦也。【釋文】多賀反。　\n\r\n又【廣韻】【正韻】丁可切。【集韻】【韻會】典可切，𠀤音嚲。【廣韻】勞也。怒也。【正韻】亦作憚。　\n\r\n又【廣韻】都寒切【集韻】【韻會】多寒切，𠀤音單。【廣韻】火癉，小兒病也。【集韻】勞病也。【史記·倉公傳】風癉客脬，難于大小溲，溺赤。【註】正義曰：癉，音單。旱也。脬，膀胱也。言風癉之病，客居在膀胱。【前漢·藝文志】癉十二病方四十卷。【註】師古曰：癉，黃病。音丁韓反。　\n\r\n又【廣韻】徒干切，音壇。風在手足病。　\n\r\n又【集韻】他干切，音𤅩。義同。　\n\r\n又【集韻】黨旱切【正韻】多𥳑切，𠀤音亶。【集韻】風病。　\n\r\n又【張衡·東京賦】飛礫雨散，剛癉必斃。【註】癉，難也。言鬼之剛而難者，皆盡死也。【釋文】癉，音亶。"}