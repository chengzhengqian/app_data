{"拼音": "jí", "部首": "疒", "笔画数": "10", "Unicode": "75BE", "page": "771", "volume": "【午集中】【疒字部】", "notes": "\r\n\r\n〔古文〕𤕼𤖏𥏂𠥻𤶅【唐韻】秦悉切【集韻】【韻會】昨悉切，𠀤音嫉。【說文】病也。一曰急也。【徐曰】病來急，故从矢。矢，急疾也。【易·復卦】復亨出入無疾。【書·說命】若藥弗瞑眩，厥疾弗瘳。　\n\r\n又【玉篇】患也。【左傳·桓六年】謂其不疾瘯蠡也。【疏】不疾者，猶言不患此病也。　\n\r\n又【玉篇】速也。【廣韻】急也。【易·繫辭】帷神也，故不疾而速。【詩·大雅】昊天疾威。【傳】疾猶急也。【禮·月令】季冬之月，征鳥厲疾。【疏】疾，捷速也。【張衡·南都賦】總括趣欱，箭馳風疾。　\n\r\n又【增韻】惡也。【左傳·昭九年】辰在子卯，謂之疾日。【注】疾，惡也。　\n\r\n又【爾雅·釋言】疾，齊壯也。【疏】急速齊整，皆于事敏速强壯也。　又虐也。【詩·大雅】疾威上帝。【朱注】疾威，猶暴虐也。　又怨也。【管子·君臣篇】有過者不宿其罰，故民不疾其威。【注】疾，怨也。　又毒害也。【左傳·宣十五年】山藪藏疾。【註】山之有林藪，毒害者居之。　又姓。【姓譜】元魏疾陸眷。　又車轅前之下垂在地者曰前疾。【周禮·秋官】大行人立當前疾。　又劉疾，鳥名。【爾雅·釋鳥】鶛，劉疾。　又與嫉通。【書·君𨻰】爾無忿疾于頑。\n\r\n又【秦誓】人之有技，冒疾以惡之。【傳】見人之有技藝，蔽冒疾害以惡之。【史記·孫臏傳】龐涓恐其賢於已，疾之。　又與蒺同。【前漢·揚雄傳】及至獲夷之徒蹶，松柏掌疾黎。　\n\r\n又【韻補】叶才詣切，音劑。【易·無妄】无妄之疾，勿藥有喜。喜，音戲。【詩·大雅】庶人之愚，亦職維疾。叶下戾。【司馬相如·上林賦】潏潏淈淈，湁潗鼎沸。馳波跳沫，汨隱漂疾。\n\r\n考證：〔【爾雅·釋鳥】鵲，劉疾。〕　謹照原文鵲改鶛。"}