{"拼音": "áo,ào", "部首": "言", "笔画数": "17", "Unicode": "8B37", "page": "1178", "volume": "【酉集上】【言字部】", "notes": "\r\n\r\n【集韻】【韻會】【正韻】𠀤牛刀切，音敖。【說文】不肖人也。【徐曰】不肖人，其言煩苛也。【廣韻】不肖語也。【呂覽·懷寵篇】謷醜先王，排訾舊典。【楚辭·九思】令尹兮謷謷。【王逸註】不聽話言而妄語也。　\n\r\n又【說文】哭不止，悲聲謷謷也。【前漢·食貨志】天下謷謷然陷𠛬者衆。【師古註】衆口愁聲也。【正字通】通作嗸。　\n\r\n又【韻會】大貌。【莊子·德充符】謷乎大哉，獨成其天。　\n\r\n又【正字通】謷有甚意，今楚黃人謂事之甚者曰謷。　\n\r\n又【廣韻】五交切【集韻】【韻會】牛交切，𠀤齩平聲。義同。　\n\r\n又【廣韻】五到切【集韻】【正韻】魚到切，𠀤敖去聲。【類篇】志遠也。【字彙】謔也。【正字通】倨也。【唐書·周墀傳】宿將暴謷不循令者，墀命鞭其背。【韻會】與傲通。【正韻】與慠通。　又或作㥿。【詩·小雅】執我仇仇。【傳】仇仇，猶謷謷也。【釋文】謷，本又作㥿。　【說文】本作謷。【廣雅】書作𧭁【正韻】亦作謸。謷字右上从攴作。\n\r\n考證：〔【詩·小雅】執我仇仇。【傳】仇仇，猶謷謷也。【箋】謷，本又作㥿。〕　謹照原書箋改釋文。"}