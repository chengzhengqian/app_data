{"拼音": "jiǔ", "部首": "丿", "笔画数": "3", "Unicode": "4E45", "page": "81", "volume": "【子集上】【丿字部】", "notes": "\n\n【唐韻】【正韻】舉有切【集韻】【韻會】已有切，𠀤音九。暫之反也。【易·繫辭】恆久也。【中庸】不息則久。【註】久，常於中也。【老子·道德經】天乃道，道乃久。　又待也。【左傳·昭二十四年】士伯曰：寡君以爲盟主之故，是以久子。　\n\n又【說文】久，从後灸之，象人兩脛，後有距也。引周禮，久諸牆以觀其橈。◎按今《考工記·廬人》作灸，諸牆以眡其橈。註灸，猶柱也。釋文音救。　\n\n又【儀禮·士喪禮】夏祝鬻餘飯用二鬲，于西牆不羃用疏布久之。【註】久讀爲灸。【疏】灸，塞義，謂直用麤布蓋鬲口爲塞也。　\n\n又【韻補】叶舉里切，音几。【詩·邶風】何其久也，必有以也。久叶以。【小雅】來歸自鎬，我行永久。叶喜祉。【楚辭·招䰟】層冰峩峩，飛雪千里。歸來歸來，不可以久。"}