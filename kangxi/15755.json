{"拼音": "qiàn", "部首": "欠", "笔画数": "14", "Unicode": "6B49", "page": "570", "volume": "【辰集下】【欠字部】", "notes": "\n\n【唐韻】【集韻】【韻會】【正韻】𠀤苦簟切，音嗛。【說文】食不滿也。【博雅】少也。【宋書·明帝詔】歲久不登，公私歉敝。【文中子·立命篇】仁生於歉，義生於豐。　\n\n又【玉篇】恨不出也。　\n\n又【廣韻】苦減切【集韻】口減切，𠀤音槏。\n\n又【唐韻】【集韻】【韻會】𠀤口陷切，音䫡。義𠀤同。【博雅】貪也。一曰歉喙。　\n\n又【集韻】【韻會】【正韻】𠀤詰念切，音傔。義同。【韓愈·喜侯喜至詩】孟生去雖索，侯氏來還歉。叶上店、驗，下豔、贍。【正字通】經傳子史，歉嗛傔謙慊愜嫌，差互各出，無定詁。《孟子》吾何慊乎哉，《穀梁傳》一穀不升謂之嗛，則以慊、嗛爲歉。《大學》此之謂自謙，則以謙爲慊。《漢書·文帝詔》人民未有㥦志，《史記》作嗛志，則以嗛爲㥦。《相如·封禪書》陛下嗛讓弗發，則又以嗛爲謙。《孟子》行有不慊於心則餒，則又以慊爲愜。《呂覽·知士篇》可以傔齊貌辨者吾無辭爲也，則又以傔爲慊。《荀子》信而不處謙，則又以謙爲嫌。諸如此類，皆傳寫錯亂，義難强通。"}