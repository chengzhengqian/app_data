{"拼音": "zhé,zōu", "部首": "阜", "笔画数": "10", "Unicode": "966C", "page": "1352", "volume": "【戌集中】【阜字部】", "notes": "\r\n\r\n【唐韻】子侯切【集韻】【韻會】【正韻】將侯切，𠀤音緅。【說文】阪隅也。【戰國策】康王之時，有雀生𪇥于城之陬。【史記·絳侯世家】後吳奔壁東南陬。　\n\r\n又【爾雅·釋天】正月爲陬。【史記·歷書】閏餘乖次孟陬殄滅。【註】正月爲孟陬。【屈原·離騷】攝提貞於孟陬。　\n\r\n又【莊子·天地篇】子貢𤰞陬失色，頊頊然不自得。【註】𤰞陬，愧恧貌。　又黔陬，漢縣，因山而名。【前漢·地理志】琅邪郡黔陬縣。【註】故介國也。【後漢·淳于恭傳】客隱琅邪黔陬山。　\n\r\n又【廣韻】聚居也。　\n\r\n又【前漢·西域傳】昆莫欲使其孫岑陬尙公主。【史記·大宛傳】作岑娶。【註】陬，子侯反。　\n\r\n又【廣韻】側鳩切【集韻】甾尤切，𠀤音鄒。【玉篇】隅也。　\n\r\n又【廣韻】鄕名。【類篇】魯邑。【史記·孔子世家】孔子生魯昌平鄕陬邑。【註】陬，孔子父叔梁紇所治邑。【論語】作鄹人之子。　\n\r\n又【廣韻】子于切【集韻】遵須切，𠀤音諏。【張衡·南都賦】天封大胡，列仙之陬，上平衍而曠蕩，下蒙籠而崎嶇。　【集韻】或作𨽁。"}