{"拼音": "huán,yuán", "部首": "囗", "笔画数": "16", "Unicode": "571C", "page": "221", "volume": "【丑集上】【囗字部】", "notes": "\n\n【唐韻】王權切。【集韻】于權切。𠀤與圓同。【說文】天體也，全也，周也。【易·說卦】乾爲天，爲圜。【周禮·冬官考工記】輿人爲車，圜者中規，方者中矩。【又】規之以眡其圜也。【禮·深衣】袂圜以應規，曲袷如矩以應方。　\n\n又【前漢·梅福傳】高祖從䛫如轉圜。【註】與圓同。　\n\n又【周禮·春官·大司樂】圜鍾，爲宮。【註】圜鐘，夾鐘也。　\n\n又【周禮·春官·大司樂】冬日至，于地上之圜丘，夏日至，于澤中之方丘。【註】因高以事天，故於地上取自然之丘，圜者應天圜也。因下以事地，故於澤中取方丘，水中不可以設祭，故亦取自然之方丘，象地方故也。　又圜法，錢也。【前漢·食貨志】齊太公爲周立九府圜法。　\n\n又【周禮·地官·比長】以圜土納之。【註】圜土，獄城也。獄必圜者，規主仁，以仁心求其情，古之治獄，閔於出之。【又】司圜掌收敎罷民，凡害人者，弗使冠飾，而加明𠛬焉，任之以事，而收敎之。【疏】收敎者，謂入圜土，見收使困苦攺悔。　\n\n又【唐韻】戸關切【集韻】【韻會】【正韻】胡關切，𠀤音還。繞也，圍也。【賈誼·治安策】動一親戚，天下圜視而起。【註】驚視也。【通鑑】漢明帝幸辟雍，冠帶縉紳之徒圜橋門，而觀聽者蓋億萬人。　又圜陽，縣名。見前圁字註。"}