{"拼音": "mì,míng,mǐng", "部首": "水", "笔画数": "13", "Unicode": "6E9F", "page": "640", "volume": "【巳集上】【水字部】", "notes": "\n\n【唐韻】莫經切【集韻】【韻會】忙經切，並音冥。【說文】小雨溟溟也。【揚子·太𤣥經】密雨溟沐。【註】溟沐，漸漬潤澤之意。　又海也。【十洲記】東王所居處，山外有員海。員海水色正黑，謂之溟海。通作冥。【莊子·逍遙遊】北溟有魚。　又瀴溟，水勢絕遠杳冥之貌。【木華·海賦】經途瀴溟。　又巊溟，山氣暗昧之狀。【左思·吳都賦】巊溟鬱𡶒。　又杳溟，水勢渺深激蕩也。【郭璞·江賦】雷註杳溟。　\n\n又【廣韻】【正韻】莫迥切【集韻】【韻會】母迥切，𠀤音茗。與瀴同。　\n\n又【集韻】莫逖切，音覓。亦小雨也。"}