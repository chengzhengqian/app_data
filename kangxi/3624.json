{"拼音": "shòu", "部首": "口", "笔画数": "11", "Unicode": "552E", "page": "193", "volume": "【丑集上】【口字部】", "notes": "\n\n【唐韻】承臭切【集韻】【韻會】【正韻】承呪切，𠀤音授。【說文】賣去手也，从口雔省聲。【廣韻】賣物出手。【詩·邶風】賈用不售。【戰國策】賣僕妾，售乎閭巷者，良僕妾也。　\n\n又【集韻】與讎同。【詩·大雅】無言不讎。【箋】敎令之出如賣物，物善則其售賈貴，物惡則其售賈賤。【前漢·宣帝紀】每買餅，所從買家，輒大讎。【註】師古曰：讎讀曰售。　\n\n又【集韻】神六切，音孰。儥也。　\n\n又【韻會】時流切，音酬。【古樂府·隴頭水歌】將頓樓蘭膝，就解郅支裘。勿令如李牧，功多信不售。\n\n考證：〔【戰國策】賣僕妾，售乎關巷者，〕　謹照原文關巷改閭巷。"}