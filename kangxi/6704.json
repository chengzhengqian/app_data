{"拼音": "mèng", "部首": "子", "笔画数": "8", "Unicode": "5B5F", "page": "278", "volume": "【寅集上】【子字部】", "notes": "\n\n【唐韻】【集韻】【韻會】【正韻】𠀤莫更切，音夢。【說文】長也。【禮緯】嫡長曰伯，庶長曰孟。【書·康誥】王若曰：孟侯，朕其弟小子封。【書傳】天子之子，年十八，稱孟侯。又女子之兄亦曰孟。　\n\n又【玉篇】始也，四時之首月曰孟月。【前漢·李尋傳】寅孟之月。　\n\n又【廣韻】勉也。【班固·幽通賦】盍孟晉以迨羣，辰倏忽其不再。【註】孟晉，勉進也。　又大也。【管子·任法篇】高言孟行，以過其情。　又州名，漢河內郡，卽古孟津，唐置孟州。　\n\n又【書·禹貢】被孟豬。【爾雅】作孟諸。【周禮】作望諸。【鄭註】澤藪曰望諸，卽孟豬也。　又姓，魯仲孫氏爲三桓之孟，故曰孟。　\n\n又【集韻】母朗切，音莽。無趣舍之謂。　又莫浪切，𥁃去聲。不精要貌。【莊子·齊物論】孟浪之言。"}