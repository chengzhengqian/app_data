{"拼音": "ruì", "部首": "水", "笔画数": "7", "Unicode": "6C6D", "page": "607", "volume": "【巳集上】【水字部】", "notes": "\n\n【唐韻】而銳切【集韻】【韻會】【正韻】儒稅切，𠀤音芮。水名。【周禮·夏官·職方氏】雝州，其川涇汭。【註】汭在豳地。　\n\n又【說文】水相入貌。一曰小水入大水也。　又水內也。【書·堯典】釐降二女于嬀汭。【傳】汭，水之內也。通作芮。【詩·大雅】芮鞫之卽。【箋】水內曰芮，水外曰鞫。　又水北也。【書·禹貢】涇屬渭汭。【傳】水北曰汭。【疏】涇水南入渭，而名爲渭汭，知水北曰汭。\n\n又【五子之歌】徯于洛之汭。【正義】待于洛水之北。　又水之隈曲爲汭。【左傳】稱淮水之曲曰淮汭，漢水之曲曰夏汭，滑水之曲曰滑汭。　又沙邊曰沙汭。【木華·海賦】雲錦散文，於沙汭之際。　\n\n又【集韻】如劣切，音爇。水北也。義同。【江淹·擬古詩】昨發赤亭渚，今宿浦陽汭。方作雲峰異，豈伊千里別。　又他昆切，音暾。與涒通。詳七畫涒字註。"}