{"拼音": "fén,pàn", "部首": "目", "笔画数": "9", "Unicode": "76FC", "page": "801", "volume": "【午集中】【目字部】", "notes": "\r\n\r\n【唐韻】【集韻】【韻會】匹莧切【正韻】匹襉切，𠀤攀去聲。【玉篇】目黑白分明也。【詩·衞風】巧笑倩兮，美目盼兮。【註】盼，叶匹見反。　\n\r\n又【佩觿集】美人動目貌。【宋玉·神女賦】目若微盼，精彩相接。　\n\r\n又【正韻】顧也，視也。【宋書·謝晦傳】同被齒盼。【魏書·昭成子孫元暉傳】亦蒙恩盼。　又木名。【山海經】浮山多盼木，枳葉而無傷，木蟲居之。　又州名。【唐書·地理志】隴右道有盼頓州。　又水名。【山海經】黃山，盼水出焉，西流注於赤水。　又人名。【史記·楚世家】齊將田盼子。　又姓。【山海經】深目民之國盼姓，食魚。【註】黃帝時姓也。　\n\r\n又【集韻】披班切，音攀。亦美目也。　\n\r\n又【字彙補】符分切，音汾。瞵盼，天旦欲明也。【王褒·九懷】進瞵盼兮上丘墟。○按《說文》盼、盻、眄音義各別。《韻補》盼一作眄。舉要盼亦同盻。𠀤非。"}