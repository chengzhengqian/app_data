{"拼音": "fēn,bān", "部首": "鳥", "笔画数": "15", "Unicode": "9CFB", "page": "1483", "volume": "【亥集中】【鳥字部】", "notes": "\r\n\r\n【唐韻】府文切【集韻】【韻會】敷文切，𠀤音芬。【說文】鳥聚貌。一曰飛貌。又鳥名。【爾雅·釋鳥】春鳸鳻鶞。又通作鶡。【前漢·黃霸傳】京兆尹張敞舍鶡雀，飛集丞相府。【蘇註】今虎賁所著鶡也。【師古註】蘇說非也。此鶡字音芬，本作鳻。此通用耳。鳻雀大而色靑，出羌中，非虎賁所著也。虎賁鶡者色黑，出上黨，以其𩰚不止，故用其尾飾武臣首。今俗謂鶡雞是也。音曷，非此鳻雀也。\n\r\n又【廣韻】符分切，音墳。義同。\n\r\n又【廣韻】布還切【集韻】逋還切，𠀤音班。大鳩也。【揚子·方言】鳩，自關而西，秦漢之閒謂之鵴鳩，其大者謂之鳻鳩。"}