{"拼音": "biàn,pán", "部首": "廾", "笔画数": "5", "Unicode": "5F01", "page": "353", "volume": "【寅集下】【廾字部】", "notes": "\n\n【唐韻】【集韻】【韻會】皮變切【正韻】毗面切，𠀤音汴。【說文】本作㝸。冕也。象形。或作弁。【玉篇】㝸，弁也，攀也，所以攀持髮也。【儀禮·士冠禮】周弁，殷冔，夏收。【註】弁，名出於槃。槃，大也，言所以自光大也。【疏】弁是古冠之大號。【釋名】弁如兩手相合抃。時也以爵韋爲之，謂之爵弁。以鹿皮爲之，謂之皮弁。以𩎟韋爲之也。【詩·衞風】會弁如星。　又急也。【禮·玉藻】弁行剡剡起屨。【疏】弁，急也。剡剡，身起貌。急行欲速，而身屨恆起也。　又戰懼狀。【前漢·嚴延年傳】吏皆股弁。【註】股戰若弁。弁謂撫手也。\n\n又【王莽傳】予甚弁焉。【註】弁，疾也。一曰撫手也，言驚懼也。　又手搏也。【前漢·甘延壽傳】試弁爲期門。【註】弁，手搏。　又星名。【星經】天弁九星，在建近河，爲市官之長。　又地名。【禮·檀弓】弁人有其母死，而孺子泣者。　又姓，與卞通。【前漢·東方朔傳】弁嚴子爲衞尉。　又山名。【廣輿記】卞山，一名弁山。山石瑩然如玉。在今湖州府城北。　\n\n又【集韻】薄官切，音盤。與般同。樂也。【詩·小雅】弁彼鸒斯。【傳】弁，樂也。"}