{"拼音": "tán,xīn,xín", "部首": "金", "笔画数": "20", "Unicode": "9414", "page": "1322", "volume": "【戌集上】【金字部】", "notes": "\r\n\r\n【唐韻】徐林切【集韻】【韻會】【正韻】徐心切，𠀤音尋。【說文】劒鼻也。【徐鍇曰】劒鼻，人握處之下也。【正韻】三蒼云：劒口。又劒環。司馬彪云：劒珥。【戰國策】無鉤竿鐔蒙須之便。【註】鐔，劒珥鼻也。　\n\r\n又【前漢·韓延壽傳】鑄作刀劒鉤鐔。【註】鐔，似劒而小。　又縣名。【前漢·地理志】牂牁郡鐔封縣。　又姓。漢豫州刺史鐔顯。　\n\r\n又【廣韻】夷針切【集韻】餘針切，𠀤音淫。義同。【戰國策·鐔蒙註】【前漢·地理志·鐔封縣註】【韓延壽傳·劒鐔註】𠀤兼尋淫二音讀。　\n\r\n又【廣韻】【正韻】徒含切【集韻】【韻會】徒南切，𠀤音覃。【張衡·東京賦】底柱輟流，鐔以大岯。【註】言大岯險，同劒口也。鐔，徒南反。　又縣名。【前漢·地理志】武陵郡鐔成縣。【註】鐔音譚。【淮南子·人閒訓】一軍塞鐔城之嶺。【註】鐔城，在武陵西南，接鬰林郡。　\n\r\n又【後漢·𨻰寵傳】寵到顯用良吏王渙鐔顯等，以爲心腹。【註】鐔，徒南反。【正字通】姓有潭尋二音，漢鐔政，明鐔鑑，一讀尋，一讀潭。　\n\r\n又【類篇】徒感切，潭上聲。劒口也。【莊子·說劒篇】周宋爲鐔。【註】鐔，徒感反。劒口也。　\n\r\n又【集韻】尋浸切，音蕈。刀本。　又達各切，音鐸。劒珥。"}