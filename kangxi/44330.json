{"拼音": "gū,gú,gǔ", "部首": "骨", "笔画数": "9", "Unicode": "9AA8", "page": "1447", "volume": "【亥集上】【骨字部】", "notes": "\r\n\r\n【唐韻】【韻會】古忽切【集韻】吉忽切，𠀤音汨。【說文】肉之覈也。【釋名】骨，滑也。骨堅而滑也。【靈樞經】腎主骨，張筋化髓榦，以立身。【周禮·天官·疾醫】以酸養骨。【註】酸木味，木根立地中似骨。【疏】謂似人之骨立肉中者。【列子·天瑞篇】精神者，天之分。骨骸者，地之分。屬天，淸而散。屬地，濁而聚。　又牲骨。【禮·祭統】凡爲俎者，以骨爲主。【儀禮·鄕射禮註】以骨名肉，骨貴也。　又姓。【隋書·骨儀傳】骨儀，京兆長安人。　\n\r\n又【唐書·東夷傳】新羅，其族名第一骨，第二骨，以自別。　又苦骨，苦參別名。又多骨，白荳𦸅別名。見【本草綱目】。"}