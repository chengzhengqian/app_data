{"拼音": "diào", "部首": "弓", "笔画数": "4", "Unicode": "5F14", "page": "356", "volume": "【寅集下】【弓字部】", "notes": "\n\n【唐韻】【集韻】【韻會】【正韻】𠀤多嘯切，音釣。【說文】問終也。【禮·曲禮】知生者弔，知死者傷。【玉篇】弔生曰唁，弔死曰弔。【急就篇】喪弔悲哀面目腫。【註】於人持弓爲弔。上古葬者，衣之以薪，無有棺槨，常苦禽獸爲害，故弔問持弓會之，以助彈射也。　又傷也，愍也。【詩·檜風】中心弔兮。【傳】弔，傷也。\n\n又【小雅】不弔昊天。【傳】弔，愍也。　又龍種曰弔。【裵淵·廣州記】弔，生嶺南，蛇頭龜身，水宿木棲。其膏至輕利，銅及瓦器盛之皆浸出，置雞卵殼中則不漏。【蘇頌·本草圖經】吉弔脂，龍所生也。　\n\n又【廣韻】都歷切【集韻】【韻會】丁歷切，𠀤音的。【爾雅·釋詁】弔，至也。【書·盤庚】非廢厥謀，弔由靈。【詩·小雅】神之弔矣。裴淵《廣州記》"}