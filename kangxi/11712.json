{"拼音": "shān", "部首": "手", "笔画数": "9", "Unicode": "633B", "page": "432", "volume": "【卯集中】【手字部】", "notes": "\n\n【唐韻】式連切【集韻】【韻會】【正韻】尸連切，𠀤音羶。【說文】長也。【增韻】引也。【晉書·食貨志】挻亂江南。【唐書·盧鈞傳】相挻爲亂。　\n\n又【揚子·方言】取也。秦晉之閒，凡取物而逆謂之篡，楚或謂之挻。　又遁也。【賈誼·治安策】主上有敗，則因而挻之矣。　\n\n又【六書故】掌擊也。挻重於批。俗作搧。　\n\n又【廣韻】柔也，和也。【集韻】揉也。或作煽。　\n\n又【集韻】抽延切，音脠。讀近諂平聲。亦長也。　又夷然切，音延。亦取也。又周也。"}