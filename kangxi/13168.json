{"拼音": "jīn,jin", "部首": "斤", "笔画数": "4", "Unicode": "65A4", "page": "479", "volume": "【卯集下】【斤字部】", "notes": "\n\n【唐韻】【集韻】【韻會】𠀤舉欣切，音筋。【說文】斫木也。【周禮·冬官考工記】宋之斤。【正字通】以鐵爲之，曲木爲柄，剞劂之總稱。【集韻】或作釿。　\n\n又【集韻】一曰權輕重之器。【前漢·律歷志】斤者，明也。三百八十四銖。易二篇之爻，隂陽變動之象，十六兩成斤者，四時乗四方之象也。【小爾雅】二鍰四兩謂之斤。【註】六兩爲鍰。　又姓。【廣韻】斤氏，後改爲艾氏。奇斤氏，後改爲奇氏。　\n\n又【廣韻】【集韻】【韻會】𠀤居焮切，音靳。【爾雅·釋訓】明明斤斤，察也。【詩·周頌】斤斤其明。【傳】斤斤，明察也。　\n\n又【集韻】許斤切，音欣。斤斤，仁也。"}