{"拼音": "zhàng", "部首": "一", "笔画数": "3", "Unicode": "4E08", "page": "76", "volume": "【子集上】【一字部】", "notes": "\n\n【唐韻】直兩切【集韻】【韻會】雉兩切【正韻】呈兩切，𡘋長上聲。十尺曰丈。【前漢·律歷志】十分爲寸，十寸爲尺，十尺爲丈，十丈爲引。\n\n又【左傳·昭三十二年】以令役於諸侯，屬役賦丈。【疏】屬聚下役，課賦尺丈。\n\n又【哀元年】廣丈高倍。【註】壘厚一丈高二万。\n\n又【禮·曲禮】若非飮食之客，則布席，席閒函丈。【註】函，容也。　又長老之稱。【易·師卦】師貞丈人吉。又朋友尊稱。【長編】富鄭公稱范文正公曰范十二丈。　又釋氏所居曰方丈。【杜甫詩】方丈渾連水。　\n\n又【杜甫詩】百丈誰家上瀨船。【註】百丈，牽船篾也。【說文】从又持十。俗加點，非。【正譌】丈借爲扶行之杖。老人持杖，故曰丈人。別作杖，通。\n\n考證：〔【左傳·昭二十三年】以令役於諸侯，屬役賦丈。〕　謹照原文二十三年改三十二年。〔【杜甫詩】百丈牽來上瀨船。〕　謹照原文牽來改誰家。〔【註】百丈，牽船筏也。〕　謹照原註筏改篾。"}