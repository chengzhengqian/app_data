{"拼音": "xiāng,xiǎng,xiàng", "部首": "邑", "笔画数": "12", "Unicode": "9115", "page": "1275", "volume": "【酉集下】【邑字部】", "notes": "\r\n\r\n【廣韻】許良切【集韻】【韻會】【正韻】虛良切，𠀤音香。【釋名】鄕，向也，衆所向也。【廣韻】萬二千五百家爲鄕。【前漢·食貨志】五家爲鄰，五鄰爲里，四里爲族，五族爲黨，五黨爲州，五州爲鄕，是萬二千五百戸也。　又上聲。【韻會】【正韻】𠀤許兩切，與響同。【前漢·董仲舒傳】如影鄕之應形聲。　\n\r\n又【字彙補】與饗通。【前漢·文帝紀】尃鄕獨美其福。　又去聲。【集韻】【正韻】𠀤許亮切。與嚮同。【禮·曲禮】則必鄕長者所視。【又】請席何鄕。　\n\r\n又【爾雅·釋宮】兩階閒謂之鄕。【註】人君南鄕當階閒。　又窻牖名。【禮·明堂位】刮楹達鄕。【疏】每室四戸八窻，窻戸皆相對。\n\r\n又【儀禮·士虞禮】祝從啓牖鄕如初。【註】鄕，牖一名也。【疏】北牖名鄕，鄕亦是牖，故云一名也。　\n\r\n又【正字通】昔也，曩也。往者在前，來者從後，故往者謂之鄕者，往日謂之鄕日。【論語】鄕也，吾見於夫子而問知。　又姓。【集韻】通作向。"}