{"拼音": "jiē,juē", "部首": "口", "笔画数": "12", "Unicode": "55DF", "page": "203", "volume": "【丑集上】【口字部】", "notes": "\n\n〔古文〕𨲠差【廣韻】【集韻】【韻會】【正韻】𠀤咨邪切，音罝。【玉篇】嗟歎也。【廣韻】咨也。【集韻】一曰痛惜也。【爾雅·釋詁】嗟，𨲠也。【釋名】嗟，佐也。言不足以盡意，故發此聲以自佐也。【書·甘誓】王曰：嗟六事之人，予誓告汝。【詩·周南】嗟我懷人。\n\n又【齊風】猗嗟昌兮。【疏】猗是心內不平，嗟是口之喑咀，皆傷歎之聲。【禮·檀弓】嗟來食。【廣韻】同𧨁。【集韻】本作𧪰，亦書作𧪘。　\n\n又【集韻】遭哥切，音䦈。【易·離卦】不鼓缶而歌，則大耋之嗟。【音義】王肅讀遭哥切【阮籍·詠懷詩】李公悲東門，蘇子狹三河。求仁自得仁，豈復歎咨嗟。　\n\n又【韻會補】子夜切，音借。同唶。【三蒼詁】咄嗟，易度也。猶言呼吸之閒。字本作唶。古有咄唶歌。世說石崇作豆粥，咄嗟而辦。"}