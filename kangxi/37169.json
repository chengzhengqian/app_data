{"拼音": "bó,pòu", "部首": "足", "笔画数": "15", "Unicode": "8E23", "page": "1228", "volume": "【酉集中】【足字部】", "notes": "\r\n\r\n【唐韻】蒲北切【集韻】鼻墨切【正韻】步墨切，𠀤音匐。【說文】僵也。【爾雅·釋言】斃，踣也。【疏】斃，又謂之踣。【周禮·秋官·掌戮】凡殺人者踣諸市，肆之三日。【註】踣，僵尸也。【左傳·襄十一年】與晉踣之。【註】僵也。　\n\r\n又【集韻】蒲枚切，音裴。又蒲𠋫切，音抷。義𠀤同。　\n\r\n又【廣韻】【集韻】𠀤匹𠋫切，音㰴。與仆同。【莊子·外物篇】申徒狄因以踣河。【呂氏春秋】將欲踣之，必高舉之。　\n\r\n又【集韻】芳遇切，音赴。義同。"}