{"拼音": "lí,shāi,shī,xǐ", "部首": "酉", "笔画数": "26", "Unicode": "91C3", "page": "1289", "volume": "【酉集下】【酉字部】", "notes": "\r\n\r\n【唐韻】【集韻】【韻會】所綺切【正韻】想里切，𠀤音躧。【說文】下酒也。【徐曰】釃，猶籭取之也。【詩·小雅】釃酒有藇。【傳】以筐曰釃，以藪曰湑。【釋文】謂以篚𥂖酒。【前漢·馬援傳】擊牛釃酒。　\n\r\n又【廣韻】分也。【前漢·溝洫志】乃釃二渠以引其河。【註】孟康曰：釃，分也。分其流，泄其怒也。【劉向·說苑】禹釃五湖而定東海。　又或作厮。【唐書·高士廉傳】附故渠，厮引旁出。　\n\r\n又【廣韻】所宜切【集韻】【韻會】山宜切，𠀤音欐。\n\r\n又【廣韻】所葅切【集韻】【韻會】山於切，𠀤音疏。\n\r\n又【集韻】所寄切，徙去聲。義𠀤同。　\n\r\n又【五音集韻】呂支切，音離。以水䍤醩。"}