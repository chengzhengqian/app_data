{"拼音": "jí", "部首": "木", "笔画数": "12", "Unicode": "68D8", "page": "532", "volume": "【辰集中】【木字部】", "notes": "\n\n【唐韻】【集韻】【韻會】𠀤紀力切，音殛。【說文】小棗叢生者。【詩詁】棘如棗而多刺，木堅，色赤，叢生，人多以爲藩。歲久無刺，亦能高大如棗。木色白者爲白棘，實酸者爲樲棘，亦名酸棗。【詩·邶風】吹彼棘心。【疏】棘，木之難長養者。　\n\n又【爾雅·釋木】終牛棘。【註】卽馬棘也，刺粗而長。　又執囚之處爲叢棘。【易·坎卦】係用𡽪纆，寘于叢棘。【左傳·哀八年】邾子無道，吳子囚諸樓臺，栫之以棘。　又九棘，外朝也。【禮·王制】史以獄成吿于正，正聽之。正以獄成吿于大司𡨥，大司寇聽之棘木之下。【註】左九棘，孤卿大夫位焉。右九棘，公侯伯子男位焉。　又與戟通。【禮·明堂位】越棘，大弓。天子之戎器也。【左傳·隱十一年】潁考叔挾輈以走，子都拔棘而逐之。【周禮·天官·掌舍】棘門註以戟爲門。　又地名。垂棘、赤棘，春秋晉地。　又藥名。【本草】天門冬，一名天棘。　又棘扈，鳥名。【賈逵云】棘扈，竊丹，爲果驅鳥者也。　又與僰通。【禮·王制】四夷，西曰僰。　又姓。【論語】棘子成。\n\n又【唐韻】居里切，音紀。\n\n又【廣韻】居吏切，音記。義𠀤同。\n\n考證：〔【詩·鄘風】吹彼棘心。〕　謹照原書鄘風改爲邶風。〔【周禮·天官·掌舍】戟門亦謂之棘。〕　謹照原文改棘門註以戟爲門。"}