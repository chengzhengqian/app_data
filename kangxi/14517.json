{"拼音": "xiāo", "部首": "木", "笔画数": "11", "Unicode": "689F", "page": "529", "volume": "【辰集中】【木字部】", "notes": "\n\n【唐韻】古堯切【集韻】【韻會】堅堯切，𠀤音驍。【說文】不孝鳥也。【詩·大雅】爲梟爲鴟。【陸璣疏】自關而西，爲梟爲流離。其子適長大，還食其母。故張奐云：鶹鷅食母。又其肉甚美，可爲羹臛。【北戸錄】古人尚鴞羹，意欲滅其族，非以爲美也。　又縣首木上曰梟首。【前漢·高帝紀】梟故塞王欣頭櫟陽巿。　又健也。【前漢·高帝紀】北貉燕人來致梟騎助漢。　又山巓曰梟。【管子·地員篇】其山之梟，多桔符楡。其山之末，有箭與苑。　又雄也。【淮南子·原道訓】湫漻寂寞，爲天下梟。　又梟瞯，深目貌。【王褒·四子講德論】燋齒梟瞯，文身裸袒之國，靡不奔走貢獻。　又梟盧，樗蒱采名。幺爲梟，六爲盧。晉謝艾曰：梟，邀也。六博得邀者勝。【楚辭】成梟而牟呼五白。梟二爲珉采，牟，勝也。勝梟必五白。　\n\n又【本草別錄】桃終冬不落者爲梟桃。　又姓。【姓譜】隋煬帝誅楊元感，改其姓爲梟氏。\n\n考證：〔【楚辭】成梟爲牟。〕　謹照原文爲牟改而牟。"}