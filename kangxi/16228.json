{"拼音": "yān,yīn,yǐn", "部首": "殳", "笔画数": "10", "Unicode": "6BB7", "page": "585", "volume": "【辰集下】【殳字部】", "notes": "\n\n【唐韻】於身切【集韻】【韻會】於巾切，𠀤音咽。【說文】作樂之盛稱殷。【易·豫卦】先王以作樂崇德，殷薦之上帝。　又凡盛皆曰殷。【書·洛誥】肇稱殷禮，祀于新邑。\n\n又【呂𠛬】三后成功，惟殷于民。　\n\n又【爾雅·釋言】殷，中也，正也。【書·堯典】日中星鳥，以殷仲春，宵中星虛，以殷仲秋。【傳】殷，正也，以正春秋之氣節。鄭𤣥曰：殷，中也。春分，陽之中。秋分，隂之中。\n\n又【禹貢】九江孔殷。【正義曰】言甚得地勢之中也。　又衆也。【詩·鄭風】殷其盈矣。【周禮·天官】陳其殷，置其輔。\n\n又【春官·大宗伯】殷見曰同，殷覜曰視。【傳】【註】俱訓衆。　又大也。【禮·曾子問】服除而後殷祭。【疏】殷，大也。大祭謂之殷祭。【莊子·山木篇】翼殷不逝，目大不覩。【註】翼大逝難，目大視希，故不見人。　又當也。【史記·天官書】衡殷中州河、濟之閒。【正義曰】衡，北斗衡也。殷，當也。言斗衡當黃河、濟水之閒地。　又國號。【史記】契始封商，後盤庚遷都殷墟，改號曰殷。【書傳】殷，亳之別名，在河南。　又姓。【史記·殷本紀】其後分封，以國爲姓，有殷氏，北殷氏。又齊人言殷聲如衣。今姓有衣者，殷之胄。見《禮記註疏》。　\n\n又【爾雅·釋訓】殷殷，憂也。【詩·邶風】憂心殷殷。【釋文】殷，於巾切，又音隱。　又俗謂周致爲殷勤，別作慇。　\n\n又【集韻】倚謹切【正韻】於謹切，𠀤音隱。雷發聲也。【詩·召南】殷其雷，在南山之陽。或从石作磤。　又殷殷，盛貌。【史記·蘇秦傳】輷輷殷殷，若有三軍之衆。【揚雄·羽獵賦】殷殷軫軫。　\n\n又【集韻】【韻會】𠀤於靳切。音㒚。【莊子·外物篇】其不殷非天之罪。【註】殷，當也，中也。○按當與中皆去聲讀。\n\n又【廣韻】【正韻】烏閑切【集韻】於閑切【韻會】幺閑切，𠀤音黫。赤黑色也。【左傳·成二年】左輪朱殷。【杜註】血色久則殷。殷，音近煙。今人以赤黑爲殷色。【杜甫詩】曾閃朱旗北斗殷。【白居易詩】白珠垂露凝，赤珠滴血殷。俱讀黫yān。"}