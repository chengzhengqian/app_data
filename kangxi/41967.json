{"拼音": "lián,líng", "部首": "雨", "笔画数": "13", "Unicode": "96F6", "page": "1372", "volume": "【戌集中】【雨字部】", "notes": "\r\n\r\n〔古文〕𡈍【唐韻】【集韻】【韻會】𠀤郞丁切，音靈。【說文】餘雨也。从雨令聲。　\n\r\n又【玉篇】徐雨也。　\n\r\n又【廣韻】落也。【詩·鄘風】靈雨旣零。【傳】零，落也。　\n\r\n又【字彙】畸零，凡數之零餘也。　\n\r\n又【後漢·高句驪傳】好祠鬼神，社稷零星。【註】風俗通曰：辰之神爲零星。　又水名。【前漢·匈奴傳】零吾水上。　\n\r\n又【前漢·司馬相如傳】通零關道。【註】徐廣曰：越嶲有零關縣。\n\r\n又【前漢·地理志】武陵郡零陽，零陵郡零陵。\n\r\n又【韻會】丁零，亦地名。通作靈令。　又姓。【正字通】明成化舉人零混。　又與苓通。【莊子·徐無鬼】豕零也。【註】進學解所謂豨苓也。　\n\r\n又【廣韻】落賢切【集韻】【韻會】【正韻】靈年切，𠀤音蓮。【廣韻】先零，西羌也。【前漢·趙充國傳】先零豪言，願時渡湟水北。【註】零，音憐。　\n\r\n又【廣韻】【集韻】𠀤郞定切，音令。【廣韻】零落。【集韻】或作𩆖。亦作𩆼。"}