{"拼音": "lüè", "部首": "田", "笔画数": "11", "Unicode": "7565", "page": "762", "volume": "【午集上】【田字部】", "notes": "\r\n\r\n【唐韻】離灼切【集韻】【韻會】【正韻】力灼切，𠀤音掠。【說文】經略土地。【左傳·昭七年】天子經略。【註】經營天下，略有四海。故曰經略。【博雅】略，治也。　\n\r\n又【廣韻】謀略。【前漢·趙充國傳】百聞不如一見，臣願馳至金城，圖上方略。【李康運命論】張良受三略之說。【註】上中下三計。　\n\r\n又【廣韻】用功少者皆曰略。【書·禹貢】嵎夷旣略。【傳】用功少曰略。【木華·海賦】羣山旣略。　\n\r\n又【博雅】要也。【莊子·知北遊】將爲汝言其崖略。【淮南子·本經訓】其言略而循理。【註】略，約要也。　又不詳也。【禮·孔子閒居】子夏曰：三無旣得，略而聞之矣。【荀子·非相篇】傳者久則論略，近則論詳。　\n\r\n又【公羊傳·哀五年】喪曷爲以閏數，喪數略也。【註】略，猶殺也。以月數恩殺，故幷閏數。　又道也。【左傳·定四年】吾子欲復文武之略而不正其德，將如之何。【註】略，道也。　\n\r\n又【博雅】取也。【左傳·宣十五年】晉侯治兵于稷，以略狄土。【註】略，取也。【淮南子·兵略訓】攻城略地，莫不降下。　\n\r\n又【揚子·方言】求也。　又灋也。　\n\r\n又【博雅】行也。【左傳·隱五年】公曰：吾將略地焉。【註】略，總攝巡行之名。\n\r\n又【宣十一年】略基趾。【註】趾，城足。略，行也。　又界也。【左傳·莊二十一年】鄭伯享王于闕西辟，樂備，王與之武公之略，自虎牢以東。【註】略，界也。\n\r\n又【僖十二年】賂秦伯以河外列城五，東盡虢略。　又路也。【書·武成】敢祇承上帝，以遏亂略。【傳】略，路也。　又犯也。【晉語】及桓子驕泰奢侈，貪欲無蓺，略則行志。【註】略，犯也。則法也。　又利也。【詩·周頌】有略其耜。【傳】略，利也。　\n\r\n又【正字通】書篇名。漢劉歆總羣書爲七略，有輯略，六蓺略，諸子略，詩賦略，兵書略，術數略，方伎略。　\n\r\n又【揚雄·甘泉賦】蠖略蕤綏，灕虖襂纚。【註】蠖略蕤綏，龍行貌。　又姓。【姓譜】三國略統，吳人。　又奪也。與掠同。【齊語】犧牲不略則牛羊遂。【註】略，奪也。【史記·外戚世家】少君年四五歲，爲人所略賣。\n\r\n又【龔遂傳】渤海多劫略相隨者，遂下敎令，卽時解散。　又渠略，蟲名。【詩·曹風·蜉蝣之羽傳】蜉蝣，渠略也。【釋文】略，本或作𧐋。\n\r\n考證：〔【左傳·莊二十年】鄭伯享王於闕西辟樂備。〕　謹照原文二十年改二十一年。"}