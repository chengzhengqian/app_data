{"拼音": "wěi,wèi", "部首": "犬", "笔画数": "12", "Unicode": "7325", "page": "714", "volume": "【巳集下】【犬字部】", "notes": "\r\n\r\n【唐韻】【集韻】【韻會】【正韻】𠀤烏賄切，音腲。【說文】犬吠聲。从犬，畏聲。　\n\r\n又【玉篇】犬生三子也。　又多也。【詩·大雅·卷阿箋】賢者則猥來就之。【疏】猥者，多而疾來之意。【前漢·溝洫志】水猥盛，則放溢。【註】師古曰：猥，多也。　\n\r\n又【集韻】一曰幷雜。【左傳·隱五年皁隸註】取此雜猥之物，以資器備。　\n\r\n又【史記·律書】猥云德化，不當用兵。【前漢·文帝三王傳】何故猥自發舒。【註】師古曰：猥，曲也。　又盛也。【前漢·賈山傳】江臯河瀕，雖有惡種，無不猥大。【註】師古曰：猥，盛也。　又積也。【前漢·董仲舒傳】科別其條，勿猥勿幷。【註】師古曰：猥，積也。\n\r\n又【五行志】兼受其猥。【註】師古曰：猥，積也。謂積敝也。　\n\r\n又【廣韻】鄙也。【洞冥記】黃安自云𤰞猥。　\n\r\n又【集韻】烏潰切，音㞇。犬衆吠也。"}