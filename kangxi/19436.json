{"拼音": "mào,móu,mù", "部首": "牛", "笔画数": "6", "Unicode": "725F", "page": "697", "volume": "【巳集下】【牛字部】", "notes": "\n\n〔古文〕𢃷【唐韻】莫浮切【集韻】【韻會】迷浮切，𠀤音謀。【說文】牛鳴也。从牛，象其聲气从口出。【柳宗元·牛賦】牟然而鳴，黃鍾滿脰。　\n\n又【玉篇】取也，奪也，過也。【戰國策】上干主心，下牟百姓。【註】牟，取也。【韓非子·七反篇】牟食之民。【史記·平準書】富商大賈，無所牟大利。【前漢·景帝紀】侵牟萬民。【註】李奇曰：牟，食苗根蟲也。侵牟食民，比之蛑賊也。　\n\n又【玉篇】倍也。【楚辭·招魂】成梟而牟，呼五白些。【註】倍勝爲牟。　\n\n又【玉篇】大也。【淮南子·要略篇】原道者盧牟六合，混沌萬象。　\n\n又【揚子·方言】愛也。宋魯之閒曰牟。　\n\n又【後漢·禮儀志】仲夏，以朱索連葷菜，彌牟樸蠱。【正字通】郝敬曰：彌牟禦止，塗抹之義。　\n\n又【玉篇】進也。　\n\n又【前漢·霍光傳】輦道牟首。【註】孟康曰：牟首，地名。如淳曰：牟首，屛面。以屛面自隔也。瓚曰：牟首，池名。師古曰：瓚說是。【左思·吳都賦】長塗牟首。【註】劉逵曰：牟首，閣道有室屋也。　又國名。【春秋·桓十五年】邾人，牟人，葛人來朝。【前漢·地理志】泰山郡牟。【註】故國。【晉語】成王盟諸侯於岐陽，楚爲荆蠻，置茅蕝，設望表，與鮮牟守燎，故不與盟。【註】鮮牟，東夷國。　又地名。【春秋·隱四年】莒人伐杞，取牟婁。\n\n又【左傳·宣九年】取根牟。\n\n又【論語】佛肸以中牟畔。【前漢·地理志】河南郡中牟。【又】東萊郡東牟。　\n\n又【釋名】牟追。牟，冒也，言其形冒髮追追然也。　又姓。【風俗通】牟子國，祝融之後，後因氏焉。【史記·田敬仲完世家】大夫牟辛。【後漢·牟融傳】牟融，北海安丘人。\n\n又【廣韻】複姓。三氏，禮記，有賔牟賈。【東萊先賢傳】有曹牟君卿。【何氏姓苑】有彌牟氏。　又麥也。【詩·周頌】貽我來牟。【傳】牟，麥也。【釋文】牟，字書作𪌚，或作𪍓。　又器也。【禮·內則】敦牟巵匜。【註】牟，讀曰堥。敦牟，黍稷器也。【釋文】齊人呼土釜爲牟。【後漢·禮儀志】巵八，牟八。　\n\n又【後漢·禰衡傳】著岑牟單絞之服。【註】通史志曰：岑牟，鼓角士胄也。【韻會】鍪，通作牟。　又與眸通。【荀子·非相篇】堯舜參牟子。【註】牟與眸同。參眸子，謂有二瞳之相參也。　\n\n又【集韻】莫後切，音母。中牟，地名。◎按中牟地名多讀平聲。《集韻》又收上聲，未知何據。　\n\n又【集韻】莫𠋫切，音茂。本作務。昏也。　又與務同。【荀子·成相篇】天乙湯，論舉當。身讓卞隨，舉牟光。【註】牟，與務同。"}