{"拼音": "yù", "部首": "辵", "笔画数": "12", "Unicode": "9047", "page": "1261", "volume": "【酉集下】【辵字部】", "notes": "\r\n\r\n〔古文〕𠓱【唐韻】牛具切【集韻】【韻會】元具切【等韻】魚具切，𠀤音寓。【玉篇】見也，道路相逢也。【廣韻】不期而會也。【春秋·隱八年】宋公、衞侯遇于垂。【穀梁傳】不期而會曰遇。【禮·曲禮】諸侯未及期相見曰遇。【註】未及期，在期日之前也。【周禮·春官·大宗伯】諸侯冬見曰遇。【註】偶也，欲其若不期而偶至也。　又待也，接也。【前漢·季布傳】遇人恭謹。\n\r\n又【蒯通傳】漢王遇我厚。　又合也。【前漢·揚雄傳】七十說而不遇。　又姓。【風俗通】漢有遇冲，爲河內太守。　\n\r\n又【字彙補】五口切，與偶同。【史記·天官書】氣相遇者，使𤰞勝高。　\n\r\n又【集韻】【韻會】𠀤魚容切，音顒。地名。【史記·高帝紀】戰曲遇東。【註】曲音齲，遇音顒。\n\r\n考證：〔【禮·曲禮】諸侯未及相見曰遇。〕　謹照原文未及下增期字。〔【史記·天官書】氣相遇者，使𤰞勝高。〕　謹照原文省使字。"}