{"拼音": "lǚ", "部首": "口", "笔画数": "6", "Unicode": "5415", "page": "181", "volume": "【丑集上】【口字部】", "notes": "\n\n【唐韻】力舉切【集韻】【韻會】【正韻】兩舉切，𠀤音旅。【說文】脊骨也，象形。昔太嶽爲禹心呂之臣，故封呂侯。【書·呂𠛬】惟呂命。【傳】言呂侯見命爲卿。【鄭語】南有荆蠻申呂。【註】申呂，姜姓。【後漢·郡國志】汝南郡新蔡有大呂亭。【註】故呂侯國。　\n\n又【史記·高祖功臣侯者年表】周呂侯，以呂后兄初起，以客從入漢爲侯。【註】周及呂皆國名。濟隂有呂都縣。見【前漢·地理志】。　又縣名，屬楚國。亦見【前漢·地理志】。　又姓。【廣韻】太嶽封呂侯，後因爲氏。　又六呂，隂律也。【周禮·春官·大司樂】奏黃鐘，歌大呂，奏姑洗，歌南呂，奏夷則，歌小呂。【註】小呂一名中呂。\n\n又【大師】隂聲，大呂應鐘，南呂函鐘，小呂夾鐘。【前漢·律歷志】隂六爲呂，呂以旅陽宣氣。又大呂，旅也，言隂大旅助黃鐘宣氣，而牙物也。　又鐘名。【戰國策】大呂𨻰于元英，故鼎反乎磨室。【註】大呂，齊鐘名。【晏子·諫篇】景公泰呂成。【史記·平原君傳】使趙重于九鼎大呂。【註】正義曰：大呂，周廟大鐘。　\n\n又【揚子·方言】矤呂，長也，東齊曰矤，宋魯曰呂。　\n\n又【逸周書】擊之以輕呂。【註】劒名。"}