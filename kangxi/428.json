{"拼音": "hé,hè", "部首": "人", "笔画数": "7", "Unicode": "4F55", "page": "98", "volume": "【子集中】【人字部】", "notes": "\n\n【唐韻】胡歌切【集韻】【韻會】【正韻】寒歌切，𠀤賀平聲。曷也，奚也，孰也，詰詞也。【書·臯陶謨】禹曰何。【詩·小雅】夜如何其。又誰何。猶言莫敢如何也。【賈誼·過秦論】𨻰利兵而誰何。　又未多時曰無何，亦曰無幾何。【史記·曹參傳】居無何，使者果召參。\n\n又【前漢·袁盎傳】南方𤰞濕，君能日飮，無何，可免禍也。【註】無何，言更無餘事也。　\n\n又【南史·西域傳】西域呼帽爲突何。　\n\n又【古今樂錄】羊無夷伊那何，皆曲調之遺聲。　又國名。【隋書】西域有何國。　又姓。　又娙何，漢女官名，秩比二千石。　\n\n又【集韻】【正韻】𠀤下可切，賀上聲。同荷。儋也，負也。【易·噬嗑】何校滅耳。【詩·曹風】何戈與祋。【小雅】何簑何笠。【商頌】百祿是何。　又通訶。【前漢·賈誼傳】大譴大何。【註】譴，責也。何，詰問也。"}