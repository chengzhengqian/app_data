{"拼音": "yíng", "部首": "火", "笔画数": "9", "Unicode": "8367", "page": "679", "volume": "【巳集中】【火字部】", "notes": "\n\n【唐韻】戸扃切【集韻】懸扃切【韻會】互扃切，𠀤音螢。【說文】屋下燈燭之光。从焱冖。【前漢·班固敘傳】守突奧之熒燭。【註】師古曰：熒熒，小光之燭也。　\n\n又【玉篇】熒熒，猶灼灼也。【廣韻】光也，明也。【史記·趙世家】美人熒熒兮，顏若苕之榮。【杜牧·阿房宮賦】明星熒熒。　又熒惑，星名。【史記·天官書】察剛氣以處熒惑。亦作營。　\n\n又【莊子·人閒世】而目將熒之。【註】使人眼眩也。　又熒陽，縣名。【左傳·宣十二年】及熒澤，見六麋。【註】熒澤，在熒陽縣東。　\n\n又【水經注】火山。似火，从地中出，名熒臺。　又草名。【爾雅·釋草】熒委萎。【註】藥草也。　又與螢通。【爾雅·釋蟲】熒火卽炤。【後漢·靈帝紀】逐熒光行數里。　\n\n又【集韻】乎萌切，音宏。火光。　又維傾切，音營。義同。　\n\n又【集韻】【類篇】𠀤翾營切，音𧵣。【集韻】本作滎。水名。　\n\n又【集韻】烏迥切，音濙。同瑩。聽瑩，疑惑也。【莊子·齊物論】是黃帝之所聽熒也。　\n\n又【五音集韻】烏絅切，音鎣。火光貌。　\n\n又【集韻】胡鎣切，濙去聲。暫明貌。\n\n考證：〔【後漢·靈帝紀】遂熒光行數里。〕　謹照原文遂改逐。"}