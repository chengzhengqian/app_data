{"拼音": "gé", "部首": "門", "笔画数": "9", "Unicode": "9601", "page": "1334", "volume": "【戌集上】【門字部】", "notes": "\r\n\r\n【唐韻】古洛切【集韻】剛鶴切【韻會】【正韻】葛鶴切，𠀤音各。【說文】所以止扉者。从門，各，意兼聲。【徐曰】按：杙長者謂之閣，所以止扉。卽今云門頰，扇所附著也。【正字通】按爾雅釋宮：樴謂之杙，在牆者謂之楎，在地者謂之臬，大者謂之栱，長者謂之閣。　\n\r\n又【博雅】閣載也。　\n\r\n又【集韻】一曰觀也。一曰𢇮藏之所。【玉篇】樓也。揚雄校書于天祿閣。【正字通】漢宮殿疏：麒麟閣、天祿閣，蕭何造以藏祕書，延賢士。唐制：宣政，前殿也，謂之衙，衙有仗。紫宸，便殿也，謂之閣。朔望不御前殿而御紫宸，謂之入閣。　又食閣，木板爲之，所以𢇮食物。【博雅】閣，庖㕑也。【禮·內則】大夫七十而有閣。【註】閣，以板爲之，𢇮食物也。【又】天子閣，左達五，右達五。【註】天子尊庖㕑遠，故左夾室五閣。右夾室五閣。　又閣道，樓陛也。【前漢·司馬相如傳】輦道纚屬。【註】輦道，閣道也。【戰國策】故爲棧道木閣，而迎王與后於城陽山中。　又甬路，亦名飛閣，複道也。【史記·高祖紀·輒燒絕棧道註】棧道，閣道也。崔浩云：險絕之處，傍鑿山巖，而施版梁爲閣。【正字通】馬鳴閣道，利州棧道也。今保寧府廣平縣，其閣梁，一頭入山腹，一頭立柱水中。張良燒絕秦棧道，卽此。地輿志昭化縣有馬鳴閣。劒州有劒閣。　\n\r\n又【周禮·秋官·野廬氏註】車有轘轅坻閣。【疏】坻閣，道路之名也。　又星名。【史記·天官書】六星絕漢，抵營室，曰閣道。【註】閣道，北斗之輔。　\n\r\n又【詩·小雅】約之閣閣。【毛傳】猶歷歷也。【詩詁】端直貌。　又蛙聲。【韓愈·雜詩】蛙黽鳴無謂，閣閣祗亂人。【註】閣閣，如其聲。喻羣言害道也。　又姓。【急就章】有閣幷訢。【正字通】唐御史閣輔。　\n\r\n又【韻補】叶于六切，音哊。【司馬相如·上林賦】離宮別館，彌山跨谷。高廊四注，重坐曲閣。叶下屬宿。\n\r\n考證：〔爾雅大者謂之棋，長者謂之閣。〕　謹照原文謂之棋改謂之栱。〔【史記·天官書】營室曰閣道。【註】樂汁圖云閣道，北斗之輔。〕　謹按天官書六星絕漢抵營室曰閣道，非營室卽閣道也。今照原文改六星絕漢抵營室曰閣道。註閣道北斗之輔。省樂汁圖云四字。〔【司馬相如·上林賦】離宮別館，彌由跨谷。高廊四注，重坐曲閣。〕　謹照原文彌由改彌山。"}