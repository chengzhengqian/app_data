{"拼音": "huáng", "部首": "虫", "笔画数": "15", "Unicode": "8757", "page": "1089", "volume": "【申集中】【虫字部】", "notes": "\r\n\r\n【唐韻】【集韻】【韻會】【正韻】𠀤胡光切，音黃。【說文】螽也。【陸佃云】蝗字从皇，今其首腹背皆有王字。【禮·月令】蟲蝗爲災。【前漢·文帝紀】旱，蝗。【師古註】蝗卽螽也，食苗爲災，今俗呼爲簸鍾。【後漢·五行志】蝗蟲貪苛之所致也。【吳志·趙達傳】少從單甫受學，治九宮一算之術，至計飛蝗，射隱伏，無不中效。　\n\r\n又【唐韻古音】戸盲切，音橫。《演春秋繁露》云：徽州稻苦蟲害，俗呼橫蟲。　\n\r\n又【韻會】戸孟切，橫去聲。義同。"}