{"拼音": "yú", "部首": "車", "笔画数": "14", "Unicode": "8206", "page": "1247", "volume": "【酉集下】【車字部】", "notes": "\r\n\r\n【廣韻】以諸切【集韻】【韻會】羊諸切【等韻】雲諸切，𠀤音余。【說文】車底也。【周禮·冬官考工記】輿人爲車。【註】輿人專作輿，而言爲車者，車以輿爲主也。【後漢·輿服志】上古聖人觀轉蓬始爲輪，輪行不可載，因物生智，復爲之輿。【韻會】《詩詁》曰：輈軸之上加板以載物，軫、軾、轛、較之所附植，輿，其總名也。　又乗輿。【蔡邕·獨斷】天子所御車馬、衣服、器械、百物曰乗輿。【註】輿，車也。乗，載也。　\n\r\n又【韻會】權輿，始也。造衡自權始，造車自輿始也。　\n\r\n又【正韻】堪輿，天地之總名。【前漢·藝文志】《堪輿金匱》十四卷。【註】堪，天道。輿，地道。　又載而行之之意。【左傳·僖十一年】敬禮之輿也。【註】謂其載禮以行也。\n\r\n又【襄二十四年】令名德之輿也。　又負也。【戰國策】百人輿瓢而趨。　\n\r\n又【廣韻】多也。【集韻】衆也。【左傳·僖二十八年】晉文公聽輿人之誦。　\n\r\n又【韻會】扶輿，佳氣貌。又美稱。【司馬相如·子虛賦】扶輿綺靡。　又輿人，賤官。【左傳·昭四年】輿人納之。　又丘輿，地名。【左傳·成四年】鄭公子偃敗諸丘輿。【註】鄭地。又平輿。【後漢·郡國志】平輿，屬汝南郡。【註】古沈子國也。　又姓。【韻會】周大夫伯輿之後。　\n\r\n又【廣韻】【韻會】【正韻】𠀤羊茹切，音豫。【增韻】舁車也。兩手對舉之車。　【集韻】或作轝。【史記·封禪書】作轝。轝字从車从與，作車與。\n\r\n考證：〔【後漢·輿服志】上古聖人觀轉蓬，始爲輪，輪行不可載，因物生智，後爲之輿。〕　謹照原文後爲之輿改復爲之輿。〔\n\r\n又【廣韻】權輿，始也。造衡自權始，造車自輿始也。〕　謹按廣韻無此語，查係韻會。謹將廣韻改韻會。"}