{"拼音": "jī,qǐ", "部首": "禾", "笔画数": "15", "Unicode": "7A3D", "page": "858", "volume": "【午集下】【禾字部】", "notes": "\r\n\r\n〔古文〕𩠜【廣韻】古奚切【集韻】【韻會】堅奚切【正韻】堅溪切，𠀤音雞。考也，計也議也，合也，治也。【書·堯典】曰若稽古帝堯。【易·繫辭】於稽其類。【註】考也。【禮·緇衣】行必稽其所敝。【註】猶考也，議也。\n\r\n又【儒行】古人與稽。【註】稽猶合也。古人與合，則不合於今人也。【周禮·天官·小宰】聽師田以𥳑稽。【註】𥳑，閱也。稽，計也。合也。合計其士之卒伍，閱其兵器，爲之要簿也。【前漢·賈誼傳】婦姑不相說，則反脣而相稽。【註】相與計較也。　又留止也。【說文徐註】禾之曲止也，尤者異也。有所異處，必稽考之，卽遲留也。【前漢·食貨志】蓄積餘贏，以稽市物。【註】稽，貯滯也。【後漢·馬援傳】何足久稽天下士。　又至也。【莊子·逍遙遊】大浸稽天而不溺。　又滑稽。【史記·樗里子傳】滑稽多智。【註】滑，亂也。稽，同也。辯捷之人，言非若是，言是若非，能亂同異也。一云酒器，可轉注，吐酒不已，俳優之人，詞不窮竭，如滑稽之吐酒不已。　\n\r\n又【吳語】𢹬鐸拱稽。【註】𢹬，抱也。拱，執也。稽，棨戟也。　又山名。【周禮·夏官·職方氏】揚州山鎭曰會稽。　又姓。【呂氏春秋】秦有賢者稽黃。　\n\r\n又【廣韻】康禮切【集韻】【韻會】遣禮切【正韻】祛禮切，𠀤音啓。下拜首至地。【書·舜典】禹拜稽首。【傳】首至地，臣事君之禮。【周禮·春官·大祝】辨九拜，一曰稽首。【禮·檀弓】拜稽顙，哀戚之至隱也。【註】稽顙者，觸地無容。　【說文】稽从𥝌从尤，旨聲，自爲部。"}