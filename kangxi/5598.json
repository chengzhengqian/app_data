{"拼音": "yāng", "部首": "大", "笔画数": "5", "Unicode": "592E", "page": "249", "volume": "【丑集下】【大字部】", "notes": "\n\n【廣韻】【集韻】【韻會】【正韻】𠀤於良切，音秧。中也。【詩·秦風】宛在水中央。【淮南子·天文訓】中央爲都。【地形訓】中央四達，風氣之所通，雨露之所會也。　又半也。【詩·小雅】夜如何其，夜未央。【上官儀詩】明月樓中夜未央。　又盡也。【漢武帝·李夫人賦】惜蕃華之未央。　又廣也。【司馬相如·長門賦】覽曲臺之央央。　又未央，漢宮名，在長安。　又於京切，音英。旗斿貌。【詩·小雅】旂旐央央。　又鮮明貌。【詩·小雅】白旆央央。　【說文】从大，在冂之內。【徐曰】从大，取其正中，會意。"}