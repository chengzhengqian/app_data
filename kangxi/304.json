{"拼音": "shén,shí", "部首": "人", "笔画数": "4", "Unicode": "4EC0", "page": "91", "volume": "【子集中】【人字部】", "notes": "\n\n【唐韻】【韻會】𠀤是執切，音十。十人爲什。又古者師行，二五爲什。凡食器之類必共之，故曰什物什器。【史記·五帝紀註】什物謂常用者，其數非一，故云什。　又篇什。【朱子曰】詩雅頌無諸國之別，故十篇爲一卷，猶軍法十人爲什也。【五經通義】國風多寡不等，不稱什。雅頌十篇爲聮，惟魚藻，蕩及閔予小子，雖無過乎什，亦稱什，舉成數耳。若不及者，如駉頌四篇，𨙻頌五篇，皆不稱什也。"}