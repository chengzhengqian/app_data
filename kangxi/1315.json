{"拼音": "nà,nèi", "部首": "入", "笔画数": "4", "Unicode": "5167", "page": "125", "volume": "【子集下】【入字部】", "notes": "\n\n〔古文〕𡗠【唐韻】【集韻】【韻會】【正韻】𠀤奴對切，餒去聲。【說文】入也，从冂入，自外而入也。【玉篇】裏也。【增韻】中也。【易·坤卦】君子敬以直內，義以方外。\n\n又【前漢·鼂錯傳】先爲築室家，有一堂二內。【註】二房也。【韻會】房室曰內，天子宮禁曰內。漢制，天子內中曰行，內猶禁中也。唐有三內，皇城在長安西北隅，曰西內。東內曰大明宮，在西內之東。南內曰興慶宮，在東內之南。又五內，五中也。【魏志·王浚傳註】聞命驚愕，五內失守。又職內，官名。【周禮·天官註】職內，主人也。若今之泉所入，謂之少內。又河內，地名。【周禮·夏官·職方氏】河內曰冀州，其山鎭曰霍山。\n\n又【集韻】【正韻】𠀤儒稅切。同汭，水相入也。或省文作內。\n\n又【正韻】同枘。【周禮·冬官考工記註】調其鑿，內而合之。\n\n又【正韻】奴荅切。同納。【孟子】若已推而內之溝中。\n\n考證：〔【周禮·夏官·職方氏】河內曰冀北。〕　謹照原文冀北改冀州。"}