{"拼音": "zhǎng", "部首": "手", "笔画数": "12", "Unicode": "638C", "page": "437", "volume": "【卯集中】【手字部】", "notes": "\n\n〔古文〕𤓯【唐韻】諸兩切【集韻】【韻會】【正韻】止兩切，𠀤章上聲。【說文】手中也。【增韻】手心也，謂指本也。【論語】指其掌。【禮·中庸】治國其如示諸掌乎。【註】示讀如寘。【疏】如置物掌中也。　又職掌，主也。【書·周官】冢宰掌邦治。【禮·樂記】禮之末節也，故有司掌之。　又鞅掌，失容也。【詩·小雅】或王事鞅掌。【箋】鞅，猶荷也。掌，謂捧之也。負荷捧持以趨走。言促遽也。【疏】言事煩，不暇爲容儀也。　又姓。晉琅邪掌同，前凉燉煌掌據。　\n\n又【本】【草】水蛭。一名至掌。【爾雅·釋蟲】蛭蝚，至掌。　【正字通】古作𤓯。覆手爲爪，反爪爲𤓯。後譌作仉。孟子母仉氏，今作掌。"}