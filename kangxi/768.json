{"拼音": "bī", "部首": "人", "笔画数": "11", "Unicode": "506A", "page": "111", "volume": "【子集中】【人字部】", "notes": "\n\n【集韻】與逼同。侵迫也。【禮·雜記】君子不僭上，不偪下。　又爲行縢之名。【釋名】偪，所以自逼束。今謂之行縢，言以裹脚，可以跳騰輕便也。【禮·內則】偪屨著綦。【註】行縢也。【詩·小雅·邪幅在下註】幅偪也。邪纏於足，所以束脛在股下也。諸侯見天子，人子事父母，皆然。　\n\n又【揚子·方言】腹滿曰偪。【註】言敕偪也。【晉書·明帝紀】阮孚告溫嶠內迫，卽謂偪也。　\n\n又【廣韻】【集韻】𠀤方六切，音福。偪陽，地名。見【左傳·襄十年】。\n\n考證：〔又借爲偪屨之偪。【禮·內則】偪屨著綦。〕　謹按內則偪屨著綦，偪字自爲一句，不與屨字連讀。謹改偪屨之偪爲行縢之名。〔【釋名】偪，所以自逼。〕　謹照原文逼下增束字。"}