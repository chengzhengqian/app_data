{"拼音": "tāo", "部首": "弓", "笔画数": "8", "Unicode": "5F22", "page": "357", "volume": "【寅集下】【弓字部】", "notes": "\n\n【唐韻】土刀切【集韻】【韻會】【正韻】他刀切，𠀤音叨。【說文】弓衣也。从弓，从𠬢。𠬢垂飾，與𡔷同意。【左傳·成十六年】鄢陵之戰，楚共王召養由基，使射呂錡，中項伏弢。【註】弢，弓衣也。　又旌囊也。【左傳·成十六年】內旌於弢中。【疏】弢是盛旌之囊也。　又六弢，書名。與韜通。【莊子·徐無鬼】從說之，則以金版六弢。【釋文】司馬崔云：金版六弢，皆周書篇名。或云祕識也。又作六韜。\n\n考證：〔【莊子·徐無鬼】從說之，則以金版六弢。【註】司馬雀云，金版六弢，皆周書篇名。或云，祕截也。〕　謹照原文註改釋文。雀改崔。截改識。"}