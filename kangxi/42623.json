{"拼音": "dī", "部首": "革", "笔画数": "18", "Unicode": "97AE", "page": "1390", "volume": "【戌集中】【革字部】", "notes": "\r\n\r\n【唐韻】都兮切【集韻】【韻會】【正韻】都黎切，𠀤音低。【說文】革履也。【玉篇】單履也。【揚子·方言】自關而東，複履下襌者謂之鞮。【註】今韋鞮也。【禮·曲禮】鞮屨。【註】鞮屨無絇之菲也。【疏】謂無絇飾履也。履以絇爲飾，凶，故無絇也。【戰國策】甲盾鞮鍪。【註】鞮，革履。　\n\r\n又【周禮·春官·大宗伯】鞮鞻氏。【註】鞮屨，四夷舞者所屝也。　\n\r\n又【禮·王制】西方曰狄鞮。【註】鞮之言知也。今冀都有言狄鞮者。【前漢·司馬相如傳】狄鞮之倡。【註】韋昭曰：狄鞮，地名。在河內。出善倡者。　\n\r\n又【揚子·法言】東鞮北女，來貢其珍。　又地名。【左傳·昭二十八年】樂霄爲銅鞮大夫。【註】上黨銅鞮縣。【史記·仲尼弟子傳】銅鞮伯華。【註】銅鞮，晉大夫羊舌赤之邑，世號赤曰銅鞮伯華。\n\r\n又【後漢·和帝紀】追至和渠北鞮海。　又人名。【左傳·昭十五年】以鼓子䳒鞮歸。　又姓。【前漢·匈奴傳】單于姓攣鞮氏。　\n\r\n又【集韻】田黎切，音題。亦革履也。　【集韻】或作䩚。"}