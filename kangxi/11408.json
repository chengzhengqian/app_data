{"拼音": "cái", "部首": "手", "笔画数": "3", "Unicode": "624D", "page": "416", "volume": "【卯集中】【手字部】", "notes": "\n\n【唐韻】昨哉切【集韻】【韻會】【正韻】牆來切，𠀤音裁。【說文】艸木之初也。从丨，上貫一，將生枝葉。一，地也。【徐曰】上一，初生岐枝。下一，地也。【六書正譌】才，木質也。在地爲木，旣伐爲才，象其枝根斬伐之餘。从木省。別作材，非。　又天地人爲三才。【易·繫辭】有天道焉，有人道焉，有地道焉。兼三才而兩之，故六。　一曰能也。【禮·文王世子】必取賢斂才焉。【論語】才難，不其然乎。【前漢·武帝紀】其令州縣舉茂才異等。【唐書·百官志】擇人以四才。【邵堯夫曰】臨大事然後見才之難。才者，天之良質也，學者所以成其才也。　又質也，力也。【詩·魯頌】思無期，思馬斯才。【傳】多材也。【孟子】非天之降才爾殊也。【近思錄】性出於天，才出於氣，氣淸則才淸，氣濁則才濁。　又姓。明尙書才寬。　\n\n又【集韻】通作材。【說文】材，水挺也。从木，才聲。【徐曰】木勁直可用，故曰入山掄可爲材者。人之有才，義出於此。　\n\n又【正韻】與纔通。古用才爲纔始字。【晉書·謝混傳】才小冨貴，便豫人家事。　又與裁通。【戰國策】惟王才之。　又與財通。【前漢·揚雄傳】財足以奉宗廟。　\n\n又【集韻】將來切，與哉同。亦始也。【爾雅·釋詁疏】哉，古文作才。以聲近，借爲哉始之哉。　又作代切，音再。義同。　又叶卽由切，音遒。【焦氏·易林】季子多才，使我不憂。"}