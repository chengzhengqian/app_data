{"拼音": "è,gé,lì", "部首": "鬲", "笔画数": "10", "Unicode": "9B32", "page": "1458", "volume": "【亥集上】【鬲字部】", "notes": "\r\n\r\n〔古文〕䰜【廣韻】郞擊切【集韻】【韻會】【正韻】狼狄切，𠀤音歷。【說文】鼎屬，實五觳，斗二升曰觳。【爾雅·釋器】鼎款足謂之鬲。【註】鼎曲脚也。【疏】款，闊也。謂鼎足相去疎闊者名鬲。【前漢·郊祀志】其空足曰鬲。【註】蘇林曰：足中空不實者，名曰鬲也。【揚子·方言】鍑，吳揚之閒謂之鬲。　\n\r\n又【廣韻】【正韻】各核切【集韻】【韻會】古核切，𠀤音隔。【禮·喪大記】陶人出重鬲。【疏】縣重之罌也。是瓦瓶。又姓。　\n\r\n又【儀禮·士喪禮】苴絰大鬲。【註】鬲，搤也，中人之手，搤圍九寸，絰之差自此出焉。【釋文】鬲，又作搹。　又國名。【左傳·襄十四年】靡奔有鬲氏。【註】鬲，國名。今平原縣。　\n\r\n又【爾雅·釋水】鬲津，九河之一。【註】水多阨狹，可隔以爲津。　又與隔同。【前漢·五行志】鬲閉門戸。【註】師古曰：鬲與隔同。　\n\r\n又【集韻】乙革切，音戹。與軶同。【周禮·冬官考工記·車人】凡爲轅，鬲長六尺。【註】鬲謂轅端厭牛領者。　【五經文字】說文作鬲，經典相承作鬲。鬲字原从𢆉作。"}