{"拼音": "chǎng", "部首": "攴", "笔画数": "12", "Unicode": "655E", "page": "472", "volume": "【卯集下】【攴字部】", "notes": "\n\n【廣韻】昌兩切【集韻】【韻會】齒兩切，𠀤音廠。【說文】平治高土，可以遠望也。【史記·淮隂侯傳】行營高敞地。【前漢·郊祀志】處險不敞。【註】師古曰：言其阻阸不顯敞也。【張衡·南都賦】體爽塏以閒敞。【註】倉頡篇曰：敞，高顯也。　\n\n又【史記·司馬相如傳】敞罔靡徒。【註】敞罔，失容也。　\n\n又【類篇】一曰開也。又露也。　\n\n又【集韻】恥孟切，音牚。拒也。　又除更切。磨也。【玉篇】磨光也。"}