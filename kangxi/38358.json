{"拼音": "yíng,yìng", "部首": "辵", "笔画数": "7", "Unicode": "8FCE", "page": "1254", "volume": "【酉集下】【辵字部】", "notes": "\r\n\r\n【唐韻】語京切【集韻】魚京切【韻會】疑京切，𠀤音𠆻。【說文】逢也。【增韻】逆也，迓也。【揚子·方言】自關而東曰逆，自關而西曰迎。【淮南子·覽㝠訓】不將不迎。【註】將，送也。迎，接也。不隨物而往，不先物而動也。　又逆數也。【史記·五帝紀】迎日推策。【註】逆數之也。日月朔望，未來而推之，故曰迎日。　\n\r\n又【廣韻】魚敬切【集韻】【韻會】【正韻】魚慶切，𠀤𠆻去聲。【正韻】凡物來而接之則平聲，物未來而往迓之則去聲。【詩·大雅】親迎于渭。　又叶吾郞切，音昂。【史記·龜筴傳】理達于理，文相錯迎。使工占之，所言盡當。　又叶元具切，音遇。【屈原·離騷】百神翳其備降兮，九嶷𦆯其𠀤迎。皇剡剡其揚靈兮，告余以吉故。\n\r\n考證：〔【史記·龜筴傳】理達于理，文相錯迎。使工召之，所言盡當。〕　謹照原文召之改占之。"}