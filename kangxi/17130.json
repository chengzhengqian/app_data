{"拼音": "xiāo", "部首": "水", "笔画数": "10", "Unicode": "6D88", "page": "626", "volume": "【巳集上】【水字部】", "notes": "\n\n〔古文〕㴅【唐韻】相幺切【集韻】【韻會】思邀切【正韻】先彫切，𠀤音宵。【說文】盡也。又滅也。【易·泰卦】小人道消。　又釋也。【禮·月令】冰凍消釋。　又消耗。【揚子·太𤣥經】九事，七爲消。【註】消，意放散也。　又消消，敝也。【詩·豳風】予尾翛翛。【疏】亦作消消。　又地名。【詩·鄭風】淸人在消。【傳】消，河上地。　又疾名，與痟通。【後漢·李通傳】通素有消疾。【註】消消中之疾也。　又消石，藥名。　又通逍。【禮·檀弓】消搖于門。【註】消搖，又作逍遙。　\n\n又【韻補】叶新於切，音須。【崔駰·反都賦】幹弱枝彊，末大本消。叶下臾。　又叶思留切，音脩。【司馬相如·大人賦】煥然霧除。霍然雲消。邪絕少陽而登太隂兮，與眞人乎相求。"}