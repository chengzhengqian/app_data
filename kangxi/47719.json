{"拼音": "huī", "部首": "麻", "笔画数": "15", "Unicode": "9EBE", "page": "1515", "volume": "【亥集下】【麻字部】", "notes": "\r\n\r\n【廣韻】許爲切【集韻】【韻會】【正韻】吁爲切，𠀤音撝。【玉篇】旌旗之屬，所以指麾也。【周禮·春官·巾車】建大麾以田，以封蕃國。【註】大麾，其色黑，夏后氏所建，以四時田獵者也。　又或作戲。【史記·項羽本紀】諸侯罷戲下。【註】戲，大將之旗。　又與撝同。以手指麾也。【書·牧誓】右秉白旄以麾。【詩·小雅】麾之以肱，畢來旣升。【荀子·成相篇】呂尚招麾殷民懷。【註】招麾，指麾也。　又快也。【禮·禮器】祭禮不麾蚤。【註】麾之言快也。祭有常時，不以先時爲快也。　\n\r\n又【集韻】呼恚切，音孈。以旌旗示之曰麾。　\n\r\n又【集韻】况僞切，音齂。招也。【左傳·隱十三年】瑕叔盈又以蝥弧登，周麾而呼曰：君登矣。【註】麾，招也。\n\r\n考證：〔【集韻】况僞切，音侐。招也。〕　謹按集韻况僞切内無侐字，不得音侐。謹改侐爲齂。"}