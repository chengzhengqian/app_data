{"拼音": "ěr", "部首": "玉", "笔画数": "10", "Unicode": "73E5", "page": "731", "volume": "【午集上】【玉字部】", "notes": "\r\n\r\n【唐韻】【集韻】【韻會】仍吏切【正韻】而至切，𠀤音餌。【說文】瑱也。【徐曰】瑱之狀，首直而末銳，以塞耳。【玉篇】珠在耳。【韻會】一名耳璫。【史記·外戚世家】夫人脫簪珥叩頭。【前漢·東方朔傳】迺下殿去簪珥。【註】珥，音餌。珠玉飾耳者也。　\n\r\n又【博雅】劒珥謂之鐔。【楚辭·九歌】撫長劎兮玉珥，璆鏘鳴兮琳琅。【註】珥，音餌。　又同咡。【淮南子·覽㝠訓·蠶咡絲而商弦絕註】咡，或作珥，弄絲于口也。　又插也。【左思詩】七葉珥漢貂。【通典】漢侍中插左，常侍插右。　又日旁氣也。【前漢·天文志】抱珥𧈫蜺。【註】孟康曰：皆日旁氣也。珥形點黑也。如淳曰：凡氣在日上爲冠爲戴，在旁直對爲珥。　\n\r\n又【周禮·地官·山虞】致禽而珥焉。【註】珥者，取禽左耳以效功也。　又與衈同。【周禮·春官·肆師】以歲時序其祭祀，及其祈珥。【註】珥當爲餌。鄭曰：珥，當爲衈。祈衈者，釁禮之事。　\n\r\n又【集韻】【韻會】【正韻】𠀤忍止切，音耳。義同。　\n\r\n又【集韻】如蒸切，音仍。割牲以釁也。引周禮，珥于社稷。○按《夏官·小子》掌珥于社稷。《鄭註》珥當爲衈。今从玉。"}