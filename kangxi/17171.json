{"拼音": "dàn,tán,yǎn,yàn", "部首": "水", "笔画数": "11", "Unicode": "6DE1", "page": "630", "volume": "【巳集上】【水字部】", "notes": "\n\n【廣韻】【正韻】徒覽切【集韻】【韻會】杜覽切，𠀤音啖。【說文】薄味也。【急就篇註】平薄謂之淡。【史記·叔孫通傳】呂后與陛下攻苦食啖。【註】啖，亦作淡。【如淳曰】食無菜茹爲淡。　又甘之反也。【禮·表記】君子淡以成，小人甘以壞。　\n\n又【廣韻】徒敢切，音噉。淊淡，水滿貌。【前漢·揚雄傳】秬鬯泔淡。　\n\n又【廣韻】【集韻】【正韻】𠀤以冉切，音琰。澹淡，水播蕩貌。【枚乗·七發】湍流遡波，又澹淡之。　又隨風貌。【司馬相如·上林賦】隨風澹淡。　又淡淡，安流平滿貌。【宋玉·高唐賦】潰淡淡而𠀤入。　\n\n又【廣韻】【集韻】𠀤徒甘切，音談。水貌也。或作澹。　又與痰通。【王羲之·初月帖】淡悶千嘔。【黃伯思云】淡，古痰字。　\n\n又【廣韻】【集韻】【韻會】【正韻】𠀤徒濫切，音餤。水味也。【中庸】淡而不厭。　\n\n又【集韻】以贍切，音豔。水貌。【列子·湯問篇】淡淡焉若有物存。張湛讀。\n\n考證：〔【列子·殷湯篇】淡淡焉若有物存。〕　謹照原書改湯問篇。"}