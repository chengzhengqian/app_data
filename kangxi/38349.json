{"拼音": "wéi", "部首": "辵", "笔画数": "7", "Unicode": "8FDD", "page": "1262", "volume": "【酉集下】【辵字部】", "notes": "\r\n\r\n【唐韻】羽非切【集韻】【韻會】于非切，𠀤音幃。【說文】離也。【廣韻】背也。【書·堯典】靜言庸違。【註】行事則違背之也。　\n\r\n又【正韻】避也，去之也。【易·乾卦】憂則違之。【註】知難而避也。【禮·表記】事君三違，而不出境。【註】違猶去也。【論語】違之之一邦。　\n\r\n又【韻會】奔放曰違。【左傳·宣十年】凡諸侯之大夫違。【疏】窘迫而奔，及以禮見放，通謂之違。　又邪惡也，過失也。【左傳·桓二年】昭德塞違。【註】塞違，謂閉塞邪違也。【後漢·百官志】有違失，則劾奏。　又蓄怨也。【書·無逸】否則厥心違怨。【註】違怨者，怨之蓄于中也。　\n\r\n又【韻會】依違，不決也。一作猗違。【前漢·律歷志】依違以惟，未能修明。\n\r\n又【孔光傳】猗違者連歲。【註】猶依違也。依且違，言兩可也。"}