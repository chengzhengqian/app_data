{"拼音": "juān,shēn,yuán", "部首": "身", "笔画数": "7", "Unicode": "8EAB", "page": "1237", "volume": "【酉集中】【身字部】", "notes": "\r\n\r\n【唐韻】失人切【集韻】【韻會】【正韻】升人切，𠀤音申。【說文】躬也，象人之身。【爾雅·釋詁】我也。【疏】身，自謂也。【釋名】身，伸也。可屈伸也。【廣韻】親也。【九經韻覽】軀也。總括百骸曰身。【易·艮卦】艮其身。\n\r\n又【繫辭】近取諸身。【書·伊訓】檢身若不及。【孝經·開宗明義章】身體髮膚，受之父母。　\n\r\n又【詩·大雅】大任有身。【傳】身，重也。【箋】重爲懷孕也。【疏】以身中復有一身，故言重。　又告身。【唐書·選舉志】擬奏受皆給以符，謂之告身。　\n\r\n又【史記·西南夷傳】身毒國。【註】索隱曰：身音捐。　\n\r\n又【韻補】叶尸連切。【楊方·合歡詩】我情與子合，亦如影追身。寢共織成被，絮用同功綿。"}