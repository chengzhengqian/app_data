{"拼音": "shèn", "部首": "肉", "笔画数": "8", "Unicode": "80BE", "page": "987", "volume": "【未集下】【肉字部】", "notes": "\r\n\r\n【唐韻】時忍切【集韻】【韻會】是忍切【正韻】時軫切，𠀤音祳。【說文】水藏也。【徐曰】按腎主智藏精，皆水之爲也。【廣韻】五藏之一也。【正字通】腎當胃下兩旁，與臍平直，筋外有脂裹，表白裏黑。【素問】腎者作强之官，伎巧出焉。【又】藏各有一，腎獨兩，何也。腎兩者，非皆腎也。其左者爲腎，右者爲命門。【禮·月令】孟冬之月，祭先腎。【註】隂位在下，腎亦在下。【書·盤庚】今予其敷心腹腎腸，歷告爾百姓于朕志。【淮南子·精神訓】腎爲雨。　又引也。【釋名】腎，引也。腎屬水，主引水氣，灌注諸脉也。　\n\r\n又【博雅】堅也。"}