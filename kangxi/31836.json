{"拼音": "zǎo", "部首": "艸", "笔画数": "19", "Unicode": "85FB", "page": "1067", "volume": "【申集上】【艸字部】", "notes": "\r\n\r\n【唐韻】【韻會】𠀤子皓切，音早。【說文】水草也。【詩·召南】于以采藻。【箋】藻之言澡也。【陸璣云】生水底。　\n\r\n又【班固·東都賦】鋪鴻藻。【陸機·文賦序】故作《文賦》，以述先士之盛藻。【註】《孔安國·尚書傳》曰：藻，水草之有文者，以喻文焉。　\n\r\n又【後漢·劉陶傳】武旅有鳧藻之士。【註】鳧得水藻，言喜悅也。　\n\r\n又【韻會】今屋上覆橑，謂之藻井。【風俗通】宮室象東井，刻荷蔆水草，所以厭火也。【張衡·西京賦】蒂倒茄于藻井。　又藻藉，所以薦玉者。詳藉字註。　又姓。【正字通】南北朝有藻重。　\n\r\n又【集韻】側絞切，音爪。義同，或作薻、𧅂。【干祿字書】俗作𦸼。又𧀉。"}