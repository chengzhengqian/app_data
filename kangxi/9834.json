{"拼音": "xún", "部首": "彳", "笔画数": "12", "Unicode": "5FAA", "page": "369", "volume": "【寅集下】【彳字部】", "notes": "\n\n【唐韻】詳遵切【集韻】【韻會】松倫切。【正韻】詳倫切，𠀤音旬。【爾雅·釋詁】自也，率循也。【說文】行順也。【禮·射義】卿大夫以循法爲節。【史記·循吏傳】奉職循理，亦可以爲治，何必威嚴哉。【前漢·賈誼傳】此業壹定，世世常安，而後有所持循矣。【註】執持而順行之。　\n\n又【增韻】依也。【左傳·昭七年】循牆而走。【二十三年】循山而南。【註】依山南行也。　\n\n又【廣韻】善也。　\n\n又【玉篇】循次序也。【論語】夫子循循然善誘人。　\n\n又【韻會】循環，謂旋繞往來。【史記·高帝紀】三王之道，若循環終而復始。　又巡也。【前漢·宣帝紀】遣使者循行郡國，問民所疾苦。　\n\n又【正韻】循，摩也。【前漢·李陵傳】數數自循其刀環。【註】循，謂摩循也。　又撫循，慰安也。【前漢·蕭何傳】拊循勉百姓。【趙充國傳】拊循和輯。　\n\n又【廣雅】述也。【前漢·馮立傳】立爲西河上郡太守，居職公廉，與其兄野王相似。吏民歌之曰：大馮君，小馮君，兄弟繼踵相因循。　又無所作爲曰因循。【韓愈·酬裴功曹詩】多才自勞苦，無用秖因循。　\n\n又【集韻】船倫切，音脣。蹲循，逡巡也。"}