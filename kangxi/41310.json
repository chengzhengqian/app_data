{"拼音": "lǒng", "部首": "阜", "笔画数": "7", "Unicode": "9647", "page": "1363", "volume": "【戌集中】【阜字部】", "notes": "\r\n\r\n【唐韻】力踵切【集韻】【韻會】魯勇切【正韻】力董切，𠀤音壠。【說文】天水大阪也。【前漢·地理志】天水郡隴縣。【註】今呼隴城縣者也。\n\r\n又【史記·六國表】文公踰隴。【秦本紀】又使司馬錯發隴西，因蜀攻楚黔中。【前漢·地理志】隴西郡。【註】應劭曰：有隴坻，在其西也。師古曰：隴坻，謂隴阪，卽今之隴山也。此郡在隴之西，故曰隴西。【地理直音】漢隴西，今鞏昌府。漢天水，今鞏昌府秦州。　\n\r\n又【廣韻】州名。漢汧縣，後魏置東秦州，攺爲隴州，因山名之。【地理直音】隋汧陽郡，今鳳翔府隴州。○按今陝西鞏昌府淸水縣，平涼府華亭縣，鳳翔府隴州，皆有隴山，洮州衞有東隴山。　\n\r\n又【春秋·文二年】盟于垂隴。【註】鄭地，滎陽東有隴城。　又姓。　\n\r\n又【正韻】丘壟之壟，亦作隴。【列子·天瑞篇】逆之隴端。【前漢·劉向傳】皆無丘隴之處。　又壟畝亦作隴。【史記·項羽紀】起隴畝之閒。　\n\r\n又【荀子·議兵篇】案角鹿埵，隴種東籠而退耳。【註】隴種，遺失貌，如隴之種物然。或曰卽龍鍾。新序作隴鍾。\r\n考證：〔【荀子·議兵篇】【註】隴種，遺失貌，如隴之種物然。或曰，卽鍾也。〕　謹照原文鍾也改龍鍾。"}