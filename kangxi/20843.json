{"拼音": "sè", "部首": "玉", "笔画数": "13", "Unicode": "745F", "page": "738", "volume": "【午集上】【玉字部】", "notes": "\r\n\r\n〔古文〕㻎𡘼𡚉𩇰【唐韻】所櫛切【集韻】【韻會】【正韻】色櫛切，𠀤音璱。【說文】庖犧氏所作弦樂也。【徐曰】黃帝使素女鼓五十絃珡，黃帝悲，乃分之爲二十五絃。今文作瑟。【樂書】朱襄氏使士達制五絃之瑟，後瞽瞍判五絃瑟爲十五絃，復增以八爲二十三。\n\r\n又【禮圖】雅瑟八尺一寸，廣一尺八寸，二十三絃，其常用者十九絃，頌瑟七尺二寸，廣同，二十五絃盡用。【爾雅·釋樂】大瑟謂之灑。【註】長八尺一寸，廣一尺八寸，二十七絃。【書·益稷】搏拊琴瑟。【詩·周南】窈窕淑女，琴瑟友之。　\n\r\n又【集韻】衆多貌。【詩·大雅】瑟彼作棫。【傳】瑟，衆貌。　\n\r\n又【集韻】矜莊貌。【詩·衞風】瑟兮僩兮。【傳】瑟，矜莊貌。【朱註】瑟，嚴密之貌。　\n\r\n又【詩·大雅】瑟彼玉瓚。【箋】瑟，潔鮮貌。【朱註】瑟，縝密之貌。　\n\r\n又【正字通】瑟瑟，珠類。元仁宗時，啟金州獻瑟瑟洞，請采之，不從。通雅曰：或以爲寶石，緯略以爲珠。程泰之則曰：世所傳瑟，瑟皆燒石爲之。然瑟瑟有三種，寶石如珠，眞者透碧。番燒者員而明，中國之水料燒珠，亦借名瑟瑟。　又瑟瑟，風聲。【古樂府·陌上桑】風瑟瑟，木𢴼𢴼，思念公子徒以憂。　又蕭瑟，隂令促急風疾暴也。【楚辭·九辯】蕭瑟兮草木搖落而變衰。　又人名。【戰國策】公叔之攻楚也，以幾瑟之存焉。【註】幾瑟，韓愛子。【釋文】几瑟，史記作蟣虱。　又與索通。【梁武帝詩】瑟居超七淨。　\n\r\n又【集韻】疏吏切，音駛。樂器。　\n\r\n又【韻補】叶式吏切，音試。【禰衡鸚鵡賦】少昊司晨，蓐收整轡。嚴霜初降，涼風蕭瑟。"}