{"拼音": "bái,bó", "部首": "白", "笔画数": "5", "Unicode": "767D", "page": "785", "volume": "【午集中】【白字部】", "notes": "\r\n\r\n〔古文〕𦣺𤼽【唐韻】旁陌切【集韻】【韻會】【正韻】薄陌切，𠀤音帛。【說文】西方色也。隂用事，物色白。从入合二，二隂數也。【釋名】啓也。如水啓時色也。【爾雅·釋天】秋爲白藏。【疏】秋之氣和，則色白而收藏也。【周禮·冬官考工記】書繪之事，西方謂之白。【書·禹貢】冀州，厥土惟白壤。靑州，厥土白墳。\n\r\n又【禮·檀弓】殷人尚白。　\n\r\n又【增韻】素也。潔也。【易·賁卦】白賁无咎。【註】其質素，不勞文飾也。\n\r\n又【說卦】巽爲白。【疏】風吹去塵，故潔白也。　又明也。【禮·曾子問】當室之白。【註】謂西北隅得戸明者也。【荀子·正名篇】說不行，則白道而冥窮。【註】白道，謂明道也。【前漢·谷永傳】反除白罪。【註】罪之明白者，皆反而除之。　又白屋，以茅覆屋也。【前漢·蕭望之傳】恐非周公相成王致白屋之意。　又白衣，給官府趨走者。【前漢·兩龔傳】聞之白衣，戒君勿言也。　又白徒，猶白身。【管子·乘馬篇】白徒三十人奉車兩。　又白丁。【北史·李敏傳】周宣帝謂樂平公主曰：敏何官。對曰：一白丁耳。　又白民。【魏書·食貨志】莊帝班入粟之制，白民輸五百石，聽依第出身。　又白著。【唐書·劉晏傳】稅外橫取謂之白著。【春明退朝錄】世人謂酒酣爲白著。言刻薄之後人必顚沛，酩酊如飲者之著也。　\n\r\n又【禮·玉藻】君衣狐白裘。【𨻰註】以狐之白毛皮爲裘也。　\n\r\n又【爾雅·釋器】白金謂之銀。　\n\r\n又【唐書·食貨志】隋末行五銖白錢。　\n\r\n又【前漢·𠛬法志】罪人爲白粲。【註】坐擇米使正白，三歲𠛬也。　\n\r\n又【古今注】白筆，古珥筆，示君子有文武之備焉。　\n\r\n又【字學淵源】飛白書，蔡邕見施堊帚而作。　又星名。【博雅】太白謂之長庚。　又旗名。【禮·明堂位】殷之大白。　又罰爵名。【說苑】魏文侯與大夫飲，使公乘不仁爲觴政，曰：飲不釂者，浮以大白。　又酒名。【禮·內則】酒淸白。【註】白事酒，昔酒也。色皆白，故以白名之。　又稻曰白，黍曰黑。【周禮·天官·籩人】其實䵄蕡白黑。　又馬名。【詩·秦風】有馬白顚。【疏】額有白毛，今之戴星馬也。　又猛獸名。【汲冢周書】義渠以茲白。【註】茲白，一名駁，能食虎豹。　又蟲名。【爾雅·釋蟲】蟫白魚。【註】衣書中蟲也。\n\r\n又【大戴禮】白鳥者，謂蚊蚋也。　又草名。【前漢·西域傳】鄴善國多白草。　又三白，正月雪也。【西北農諺】要宜麥，見三白。　又五白，簙簺五木也。【宋玉·招魂】成梟而牟，呼五白些。　又梵言一年爲一白。【傳燈錄】我止林閒，已經九白。　又山名。【後漢·耿恭傳】竇固前擊白山，功冠三軍。【註】冬夏有雪，故名白山。【金史·禮志】有司言，長白山在興王之地，禮合尊崇。　又水名。【桑欽水經】白水出朝陽縣西。　又州名。【唐書·地理志】武德四年置白州，因博白溪而名。　又海外有白民國。見【山海經】。　又白狄，狄別名。見【春秋·成九年】。　又戎類有六，一曰老白。見【風俗通】。　又姓。黃帝後。【左傳】秦大夫白乙丙。又複姓。【史記·秦本紀】白冥氏，秦族。【潛夫論】吉白氏，莘姓後。又白楊提，代北三字姓。　\n\r\n又【諡法】外內貞復曰白。　\n\r\n又【玉篇】告語也。【正字通】下告上曰稟白。同輩述事𨻰義亦曰白。【前漢·高帝紀】上令周昌選趙壯士可令將者，白見四人。【後漢·鍾皓傳】鍾瑾常以李膺言白皓。　\n\r\n又【唐書·宦者傳】宣宗時，諸道歲進閹兒，號私白。○按《說文》入聲有白部，去聲自部內亦載白字。在自部內者讀疾二切，曰此亦自字也。省自者，詞言之氣从鼻出，與口相助也。是告語之白讀自，西方之白讀帛，音義各別。許氏分爲二部。《玉篇》合而爲一，今从之。　\n\r\n又【集韻】步化切，音杷。亦西方色也。　又博陌切。與伯同。長也。一曰爵名。亦姓。【印藪】有白鸞氏。【註】卽伯字。　又叶旁各切，音薄。【詩·小雅】裳裳者華，或黃或白。我覯之子，乘其四駱。　又叶房密切，音弼。【蘇軾·寒食雨詩】暗中偸負去，夜半眞有力。何殊病少年，病起頭已白。𦣹，古文自。疾二切。\n\r\n考證：〔【禮·明堂位】殷之太白。〕　謹照原文太白改大白。"}