{"拼音": "wū", "部首": "尸", "笔画数": "9", "Unicode": "5C4B", "page": "301", "volume": "【寅集上】【尸字部】", "notes": "\n\n〔古文〕𦤿【廣韻】【集韻】【韻會】【正韻】𠀤烏谷切，音沃。【說文】居也。从尸，尸所主也。一曰尸象屋形，从至，至所至止也。【風俗通】止也。【集韻】具也。【玉篇】居也，舍也。【詩·秦風】在其板屋。【周禮·地官】考夫屋。【註】夫三爲屋，屋三爲井，出地貢者，三三相任。又田不耕者，出屋粟。　又車蓋也。【史記·項羽本紀】項羽圍漢王滎陽，紀信誑楚，乗黃屋車，傅左纛。　又夏屋，大俎也。【詩·秦風】於我乎，夏屋渠渠。【註】夏，大也。渠渠，俎深廣貌。　\n\n又【禮·雜記】諸侯素錦以爲屋，士輤葦席以爲屋。【註】小帳覆棺者。　又地名。【春秋·隱八年】宋公齊侯衞侯盟于瓦屋。【註】周地。　又王屋，山名，在河東垣縣。　\n\n又【越南志】神屋，龜甲也。　又屋廬，複姓。\n\n考證：〔【史記·項羽本紀】項羽圍漢王滎陽，紀信誑楚，乗黃屋車，傳左纛。〕　謹照原文傳改傅。〔【禮·雜記】諸侯素錦以爲屋，士輤葦以爲屋。〕　謹照原文葦下增席字。"}