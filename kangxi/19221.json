{"拼音": "jué", "部首": "爪", "笔画数": "17", "Unicode": "7235", "page": "689", "volume": "【巳集中】【爪字部】", "notes": "\n\n〔古文〕𥥼𩰧𣡫𠙘【唐韻】卽略切【集韻】【韻會】【正韻】卽約切，𠀤音雀。【說文】禮器也。象爵之形。中有鬯酒。又持之也。所以飮器。象爵者取其鳴節。節足，足也。【字彙】取其能飛而不溺於酒，以示儆焉。【埤雅】一升曰爵。亦取其鳴節，以戒荒淫。【詩·小雅】發彼有的，以祈爾爵，又酌彼康爵。鄭箋康虚也。又《禮記·投壷》正爵旣行，請立馬。\n\n又【儀禮·鄕飮酒禮】揖讓如初，升乃羞無算爵。　\n\n又【玉篇】竹器，所以酌酒也。　\n\n又【集韻】爵位也。【廣韻】封也。殷爵三等。周爵五等。三等法三光也。五等法五行也。【周禮·天官·大宰】以八柄馭羣臣，一曰爵。【註】爵謂公侯伯子男卿大夫士也。【疏】以德詔爵以賢乃受爵也。　\n\n又【埤雅】大夫以上與燕賞。然後賜爵，以章有德，故謂命秩爲爵祿爵位。【書·武成】列爵惟五。【傳】公侯伯子男也。　\n\n又【廣韻】爵，量也。量其職，盡其才也。　又官名。【前漢·汲黯傳】爲主爵都尉。　又鳥名。【孟子】爲叢敺爵者鸇也。【疏】鸇能食鳥雀。　又叶資昔切，音卽。【陸機·贈顧驃騎詩】淸塵旣彰，朝虛好爵，敬子侯度，愼徽百辟。　又叶子結切，音節。【蘇軾·補龍山文】宰夫揚觶，兕觥舉罰，請歌相䑕，以侑此爵。【註】罰，房穴反。　【玉篇】本作𩰥。\n\n考證：〔【詩·小雅】酌彼康爵。【箋】康，虛也。\n\n又【禮·投壷】正爵旣行，請立馬。\n\n又【射義】發彼爾的以祈爾爵。〕　謹按發彼有的亦係引小雅賓筵，詩應在酌彼康爵之上，射義亦屬引詩，應以詩爲主。謹改爲詩小雅發彼有的，以祈爾爵，又酌彼康爵。鄭箋康虚也。又禮記投壷正爵旣行，請立馬。〔【蘇軾·補龍山文】宰夫揚觶，兕觥舉罰，請歌相鼠，以侑此爵。【註】罰，房六反。〕　謹照原文房六反改房穴反。"}