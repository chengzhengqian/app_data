{"拼音": "fén", "部首": "土", "笔画数": "7", "Unicode": "575F", "page": "239", "volume": "【丑集中】【土字部】", "notes": "\n\n〔古文〕𡏶【唐韻】【集韻】【韻會】【正韻】𠀤符分切，音汾。【說文】墓也。【禮·檀弓】古者墓而不墳。【註】土之高者曰墳。【衡山志】楚靈王之世，衡山崩，而祝融之墳壞，中有營丘九頭圖。【張衡·思𤣥賦】賭有黎之圮墳。【註】有黎，祝融也。　又水涯曰墳，大防也，所以扞水。【詩傳】辛受無道，商人慕文王而歸之，賦汝墳。　\n\n又【白虎通】三墳，分也。論三才之分，天地人之始也。【孔安國·尚書序】伏犧，神農，黃帝之書，謂之三墳，言大道也。【左傳·昭十三年】左史倚相，是能讀三墳，五典，八索，九丘。　又大也。【周禮·秋官】司烜氏共墳燭。　又與羵同。【魯語】土之怪曰墳羊。　\n\n又【廣韻】【正韻】房吻切【集韻】【韻會】父吻切，𠀤音憤。土膏肥也。【書·禹貢】白墳，黑墳，赤埴墳。見土字註。　\n\n又【集韻】部本切，音笨。土沸起也。【左傳·僖四年】公祭地，地墳。\n\n考證：〔【周禮·春官】司烜氏共墳燭。〕　謹照原書春官改秋官。"}