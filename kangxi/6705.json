{"拼音": "nú", "部首": "子", "笔画数": "8", "Unicode": "5B65", "page": "279", "volume": "【寅集上】【子字部】", "notes": "\n\n【唐韻】乃都切【集韻】【韻會】【正韻】農都切，𠀤音奴。【玉篇】子也。【書·甘誓】予則孥戮汝。【註】罪𠀤及其子也。　又通作帑。【詩·小雅】樂爾妻帑。【左傳·文七年】先蔑奔秦，荀伯盡送其帑及其器用財賄於秦。　又鳥尾也。【左傳·襄二十八年】以害鳥帑。【杜註】鳥尾曰帑。【正義】帑者，細弱之名，於人則妻子爲帑，於鳥則尾亦曰帑，故俱以帑爲言也。　\n\n又【集韻】暖五切，音弩。子也。　又奴故切，音怒。妻子也。【正字通】說文分孥帑爲二。今帑藏之帑音倘，俗讀妻孥如弩怒二音，非。"}