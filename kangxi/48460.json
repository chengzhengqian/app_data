{"拼音": "niè", "部首": "齒", "笔画数": "21", "Unicode": "9F67", "page": "1534", "volume": "【亥集下】【齒字部】", "notes": "\r\n\r\n【唐韻】五結切【集韻】【韻會】倪結切【正韻】魚列切，𠀤音臬。【說文】噬也。【禮·曲禮】毋齧骨。　又地名。【史記·河渠書】齧桑浮兮淮泗滿。【註】齧桑，地名。　又齧齒，鳥名。【爾雅·釋鳥】齧齒，艾。　又獸名。齧鐵。見【神異經】。　又蟲名。齧桑。【爾雅·釋蟲】蠰齧桑。【疏】蠰，一名齧桑。江東呼爲齧髮。　又草名。【爾雅·釋草】齧，苦堇。【註】苦堇，今堇葵也。【又】齧，彫蓬。【疏】蓬蒿也。草之不理者也。　又姓。【莊子·齊物論】齧缺問於王倪。"}