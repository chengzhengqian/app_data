{"拼音": "biǎo", "部首": "衣", "笔画数": "8", "Unicode": "8868", "page": "1111", "volume": "【申集下】【衣字部】", "notes": "\r\n\r\n〔古文〕𧘝𧞧𧜫【唐韻】陂矯切【集韻】【韻會】【正韻】彼小切，𠀤音䔸。【說文】表，上衣也。【玉篇】衣外也。　又外也。【書·立政】方行天下，至于海表，罔有不服。　又表異。【書·畢命】表厥宅里。【傳】表異其宅里。　又標也。【晉語】置茅蕝，設望表。【註】謂立木以爲表，表其位也。　又箋表。【釋名】下言於上曰表。【蔡邕·獨斷】表者不需頭，上言臣某，下言臣某，誠惶誠恐，頓首。　\n\r\n又【韻會】杪也，末也。　又表表，偉也。　又地名。【晉書·地理志】表氏縣，屬酒泉郡。　又姓。【通志·氏族略】表氏，見《姓苑》。【正字通】明有表貢。　\n\r\n又【集韻】俾小切，音褾。義同。　又𤰞遙切，音飇。識也。　\n\r\n又【韻補】博舉切。【前漢·班固敘傳】春秋之占，咎徵是舉。告往知來，王事之表。"}