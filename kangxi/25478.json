{"拼音": "cè,jiā", "部首": "竹", "笔画数": "13", "Unicode": "7B74", "page": "886", "volume": "【未集上】【竹字部】", "notes": "\r\n\r\n【廣韻】楚革切【集韻】測格切【正韻】恥格切，𠀤音策。卜筮筴也。【禮·曲禮】龜爲卜，筴爲筮。【儀禮·士冠禮】筮人執筴。【莊子·人閒世】鼓筴播精，足以食十人。【註】鼓筴，揲蓍也。　又與策同，謀也。【史記·張耳陳餘傳】二人聞諸將爲陳王徇地，多以讒毀得罪，怨陳王不用其筴。　又𥳑筴。【魯語】臧文仲聞柳下季之言，使書以爲三筴。【註】筴，𥳑書也。【莊子·騈拇篇】挾筴讀書。【管子·海王篇】海王之國，謹正鹽筴。　又與𠕁同。【前漢·趙充國傳】全師保勝之𠕁。\n\r\n又【張協·七命】勒洪伐于全𠕁。　\n\r\n又【廣韻】【正韻】古協切【集韻】【韻會】吉協切，𠀤音頰。箸也。　又夾舉也。【韓愈·曹成王𥓓】筴漢陽。　\n\r\n又【廣韻】古洽切。【集韻】【韻會】訖洽切，𠀤音夾。鍼箭具。　又與柵同。【莊子·達生篇】祝宗人元端以臨牢筴。【註】牢，豕室。筴，木欄。同柵。　又叶音尺。【潘尼·懷退賦】何時願之多違，奄就羈以服役。因吳坂之峻阻，畏鹽車之嚴筴。"}