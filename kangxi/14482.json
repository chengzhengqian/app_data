{"拼音": "méng,mèng", "部首": "木", "笔画数": "11", "Unicode": "68A6", "page": "530", "volume": "【辰集中】【木字部】", "notes": "\n\n俗夢字。\n\n（夢）【唐韻】【集韻】【韻會】莫鳳切【正韻】蒙弄切，𠀤蒙去聲。覺之對，寐中所見事形也。【書·說命】夢帝賚子良弼。【詩·小雅】乃占我夢。【周禮·春官·占夢】以日月星辰占六夢之吉凶，一正夢、二噩夢、三思夢、四寤夢、五喜夢、六懼夢。【又】大卜掌三夢之法，一致夢、二觭夢，【註】奇怪之夢、三咸陟。【註】升也，進也，無思慮而有其夢。一作咸夢。【莊子·齊物論】昔者莊周夢爲蝴蝶，栩栩然胡蝶也。俄然覺，則蘧蘧然周也。【張子正蒙】夢形閉而氣專于內，夢所以緣舊于習心，飢夢取，飽夢與。　又澤名。【書·禹貢】雲土夢作。\n\n又【司馬相如·子虛賦】楚有七澤，一曰雲夢。雲夢者，方九百里。○按《左傳》《漢書》雲夢𠀤平去二音。　又水名。夢水，在袁州宜春縣東。【寰宇記】昔鍾儀欲相此立縣，夜乞夢，果符所祝，因名縣曰思縣，水曰夢水。　又姓。見【統譜】。　\n\n又【廣韻】【正韻】莫紅切【集韻】【韻會】謨中切，𠀤音蒙。【潘岳·哀永逝文】旣遇目兮無兆，曾寤寐兮弗夢。爰顧瞻兮家道，長寄心兮爾躬。　\n\n又【集韻】彌登切。音萌。【詩·齊風】甘與子同夢。　又叶諸良切，音章。【𨻰琳·大荒賦】懼蓍兆之有惑兮，退齊思乎蘭房。魂營營與神遇兮，又診余以嘉夢。　又叶暮傍切，茫去聲。【道藏歌】絳衣表羣會，生始似久夢。德隱冲內迹，至寂不覺當。當去聲。　【說文】夢，不明也。从夕，瞢省聲。"}