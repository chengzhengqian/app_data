{"拼音": "méng,mián,miàn,míng,mǐng", "部首": "目", "笔画数": "15", "Unicode": "7791", "page": "815", "volume": "【午集中】【目字部】", "notes": "\r\n\r\n【唐韻】莫經切【集韻】【韻會】忙經切，𠀤音溟。【說文】翕目也。【廣韻】合目瞑瞑也。【後漢·馬援傳】甘心瞑目。【皇極經世】在水者不瞑，在風者瞑。【註】魚在水，其目盡夜不瞑也。　\n\r\n又【集韻】目不明也。【晉書·山濤傳】臣耳目聾瞑，不能自勵。　\n\r\n又【呂覽】瞑者，目無由接也。【汲冢周書】師曠曰：請使瞑臣往與之言。【註】無目故稱瞑。　\n\r\n又【春秋·繁露】民者，瞑也。瞑也者，名其別離分散也。　又瞑瞑視，不審之貌。【荀子·非十二子篇】酒食聲色之中，則瞑瞑然。【淮南子·覽冥訓】其視瞑瞑。　\n\r\n又【集韻】【韻會】母迥切【正韻】莫迥切，𠀤溟上聲。\n\r\n又【集韻】【韻會】𠀤莫定切，溟去聲。義𠀤同。　\n\r\n又【廣韻】莫賢切【集韻】民堅切【正韻】莫堅切，𠀤麫平聲。與眠通。【玉篇】寐也。【莊子·德充符】據槁梧而瞑。　又弓名。【唐書·南蠻傳】永昌野桑生石上，其材上屈兩向而下植，取以爲弓，不筋漆而利，名曰瞑弓。　又菜名。【本草綱目】瞑菜，一名睡菜，南海人食之思睡，故名。　又盱瞑，與芊眠同。【張衡·南都賦】攢立叢駢，靑麗盰瞑，杳藹蓊鬱于谷底，森䔿䔿而刺天。李善讀，𠀤詳盰眠二字註。　\n\r\n又【廣韻】莫甸切【集韻】【韻會】眠見切【正韻】莫見切，𠀤音麫。瞑眩劇也。又憒亂也。【書·說命】若藥不瞑眩，厥疾弗瘳。一作眠眩。互詳眠字註。　\n\r\n又【集韻】謨耕切，音萌。與𥌯同。　又叶武巾切，音旻。【楚辭·招魂】致命於帝，然後得瞑些，歸來歸來。往恐危身些。【註】瞑，臥也。　【正字通】古無眠字，瞑卽眠。今通用眠，正譌从瞑廢眠，泥。\n\r\n考證：〔【莊子·德充符】據高梧而瞑。〕　謹照原文高改槁。"}