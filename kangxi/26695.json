{"拼音": "dì,yāo,yào,yuē", "部首": "糸", "笔画数": "9", "Unicode": "7D04", "page": "915", "volume": "【未集中】【糸字部】", "notes": "\r\n\r\n【廣韻】於略切【集韻】【韻會】【正韻】乙却切，𠀤音葯。【說文】纏束也。【詩·小雅】約之閣閣。【傳】約，束也。　\n\r\n又【周禮·春官·大史】凡邦國都鄙，及萬民之有約劑者藏焉。【註】約劑，要盟之載辭。【禮·曲禮】約信曰誓。【疏】共相約束，以爲信也。　\n\r\n又【禮·坊記】君子約言。【疏】謂省約其言也。　\n\r\n又【論語】不仁者不可以久處約。【禮·坊記】小人貧斯約。【註】約猶窮也。　\n\r\n又【論語】以約失之者，鮮矣。【何晏註】儉約無憂患。　\n\r\n又【戰國策】蘇代約燕王曰。【註】約，止也。　\n\r\n又【莊子·逍遙遊】淖約若處子。【音義】淖約，柔弱貌。　\n\r\n又【荀子·勸學篇】春秋約而不速。【註】文義隱約。　\n\r\n又【呂氏春秋】旄象之約。【註】約，節也。一曰美也。　\n\r\n又【楚辭·招魂】土伯九約。【註】屈也。　又姓。約續，古賢者，見【韓非子】。　\n\r\n又【廣韻】於笑切【集韻】一笑切【韻會】幺笑切，𠀤音要。【前漢·禮樂志】明德鄕治本約。【註】師古曰：約，讀曰要。　\n\r\n又【集韻】於敎切，音靿。屈也。　\n\r\n又【集韻】乙角切，音渥。𠣩或作約，束也。　\n\r\n又【集韻】吉歷切，音激。纏也。　又同的。【枚乗·七發】九寡之珥以爲約。【註】約亦的字也。"}