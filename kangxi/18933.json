{"拼音": "liáo,liǎo,liào", "部首": "火", "笔画数": "16", "Unicode": "71CE", "page": "683", "volume": "【巳集中】【火字部】", "notes": "\n\n【玉篇】【正韻】𠀤力弔切，音料。【玉篇】庭燎國之大事，樹以照衆也。【詩·小雅】庭燎之光。【釋文】鄭云：在地曰燎，執之曰燭，樹之門外曰大燭，於內曰庭燎，皆是照衆爲明。【禮·月令】以共郊廟及百祀之薪燎。【周禮·天官·閽人】設門燎。【註】地燭也。　\n\n又【玉篇】放火也。　\n\n又【詩·陳風】佼人燎兮。【朱傳】燎明也。　\n\n又【詩·小雅】燎之方揚。【箋】火田曰燎。　\n\n又【廣韻】【集韻】【韻會】【正韻】𠀤力照切，音療。【廣韻】照也。　\n\n又【廣韻】一曰宵田。　\n\n又【廣韻】放火也。【詩·大雅】瑟彼柞棫，民所燎矣。\n\n又【集韻】本作尞。【前漢·郊祀志】尞禋有常用。【註】師古曰：尞與燎同。　\n\n又【唐韻】力小切【集韻】【韻會】朗鳥切【正韻】盧絞切，𠀤音繚。【說文】本作𤐗，亦放火也。【書·盤庚】若火之燎于原。【註】燎，力召反。又力鳥反。　\n\n又【集韻】或作𤊽。亦作轑。【前漢·杜欽傳】欲以熏轑天下。【註】師古曰：轑，讀曰燎。假借用字。　\n\n又【集韻】憐蕭切，音聊。縱火焚也。　又離昭切，音摎。火在地曰燎。【詩·小雅·庭燎釋文】徐邈音力燒反。"}