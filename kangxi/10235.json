{"拼音": "bèi,bó", "部首": "心", "笔画数": "10", "Unicode": "6096", "page": "387", "volume": "【卯集上】【心字部】", "notes": "\n\n【唐韻】【韻會】【正韻】蒲沒切【集韻】薄沒切，𠀤音孛。【說文】亂也。【玉篇】逆也。【周語】是以事行而不悖。【註】步沒切。　又盛貌。【左傳·莊十一年】其興也悖焉。【註】悖，盛貌。一作勃。　又姓。　\n\n又【玉篇】【廣韻】【集韻】𠀤蒲昧切，音佩。【詩·大雅】覆俾我悖。【註】蒲對反。　\n\n又【集韻】【韻會】𠀤補昧切，音背。義同。　\n\n又【玉篇】【集韻】【韻會】𠀤必每切。【博雅】强也。　本作誖，从言。或从心作悖。或从口作哱。籀从二或，作𢨋，上下反覆，皆相惑，故爲誖也。梁王以佛有悖音，改悖爲背。嗣後該讀入聲者，多讀去聲矣。　【集韻】悖，亦作𢟥。\n\n考證：〔【周語】是以行事而不悖。〕　謹照原文行事改事行。"}