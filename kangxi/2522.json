{"拼音": "wǔ", "部首": "十", "笔画数": "4", "Unicode": "5348", "page": "156", "volume": "【子集下】【十字部】", "notes": "\n\n【唐韻】【集韻】【韻會】【正韻】𠀤疑古切，音五。【說文】牾也。五月隂氣午逆，陽冒地而出也。【徐曰】五月陽極隂生。仵者，正衝之也。又辰名。【爾雅·釋天】太歲在午曰敦牂。【淮南子·時則訓】斗五月指午。\n\n又【廣韻】交也。【韻會】一縱一橫曰旁午，猶言交橫也。【儀禮·特牲饋食】心舌皆去，本末午割之。【註】縱橫割也。【禮·內則】男角女羈。【註】午達曰羈。【疏】度尺而午，令女剪髮，留其頂上，縱橫各一，相通達也。【前漢·霍光傳】使者旁午。【註】旁午，分布也。又舛午，違背也。見【前漢·劉向傳】。\n\n又【前漢·劉向傳】水旱飢蝝，蠭午𠀤起。【註】猶雜沓也。\n\n又【段成式詩】良人爲漬木瓜水，遮却紅腮交午痕。\n\n又【韻會】馬屬午。晉姓司馬，因攺司馬官爲典午。"}