{"拼音": "hāi,hái,kài,ké", "部首": "口", "笔画数": "9", "Unicode": "54B3", "page": "187", "volume": "【丑集上】【口字部】", "notes": "\n\n〔古文〕孩【唐韻】戸來切【集韻】【正韻】何開切，𠀤音頦。【說文】小兒笑也。【史記·扁鵲傳】曾不可以告咳嬰之兒。【註】咳嬰，言嬰兒初知笑者。　\n\n又【禮·內則】父執子之右手，咳而名之。【疏】謂以一手執子右手，一手承子之咳而名之。【集韻】或作㜾𠹛。　\n\n又【集韻】柯開切，音該。【史記·倉公傳】受其脈書上下經，五色診奇咳術。【註】奇咳，言奇祕非常術也。【集解】奇音羈，咳音該。○按《前漢·藝文志》有五音奇胲用兵二十六卷，《淮南子·兵略訓》𠛬德奇賌之數，《廣韻》作奇侅，亦作奇賅。咳胲賌侅賅五字皆通。　又與該同。【晏子·外篇】頸尾咳於天地，然而漻漻不知六翮之所在。　\n\n又【玉篇】苦代切，音慨。【禮·內則】不敢噦噫嚏咳。【釋文】咳，苦愛反。【莊子·漁父篇】幸聞咳唾之音。【前漢·宣元六王傳】大王誠賜咳唾。【正韻】謦欬，亦作咳。\n\n考證：〔【史記·扁鵲傳】曾不可以告咳嬰之兒終日。〕　謹按終日二字屬下文，扁鵲仰天嘆曰爲義不連上句，謹省去。〔【史記·倉公傳】受其脈書上下經，五色診奇咳。〕　謹按原文奇咳術三字連讀，術字不可省，謹於咳下增術字。〔【釋文】奇音羈，咳音該。〕　謹照原書釋文改集解。"}