{"拼音": "báo,bó", "部首": "雨", "笔画数": "13", "Unicode": "96F9", "page": "1372", "volume": "【戌集中】【雨字部】", "notes": "\r\n\r\n〔古文〕𩅟𩆗𩇌【唐韻】蒲角切【集韻】【韻會】【正韻】弼角切，𠀤音㩧。【說文】雨冰也。【大戴禮】陽之專氣爲霰，隂之專氣爲雹。霰雹者，一氣之化也。【註】陽氣在雨，溫暖如陽。隂氣薄之，不相入，搏而爲雹。故春秋榖梁說曰：雹者，隂脅陽之象也。【埤雅】隂包陽爲雹。申豐以爲古者藏冰固隂，沍寒而無雹，蓋陽無所洩，雹之所以生也。雹形似今半珠，其粒皆三出。雪六出成華，雹三出成實，雹冰之餘，造化權輿。曰：雹者，雨之冰也。又曰：北方之氣，雲雨雹霰雪。【禮·月令】仲夏行冬令，則雹凍傷穀。【註】子之氣乗之也。陽爲雨，隂起脅之，凝爲雹。【左傳·昭四年】聖人在上，無雹。雖有，不爲災。【韻會補】洮岷閒，雨雹曰白雨。又曰硬頭雨。宋紹興十七年，臨安雨雹，太學屋瓦皆碎。學宮諱言雹，遂稱硬雨。　\n\r\n又【集韻】蒲沃切，音僕。義同。\n\r\n考證：〔【埤雅】雹形今似半珠〕　謹照原文今似改似今。"}