{"拼音": "qū", "部首": "馬", "笔画数": "7", "Unicode": "9A71", "page": "1444", "volume": "【亥集上】【馬字部】", "notes": "\r\n\r\n〔古文〕敺【唐韻】豈俱切【集韻】【韻會】虧于切【正韻】丘于切，𠀤音區。【玉篇】逐遣也。【禮·月令】驅獸毋害五穀。　\n\r\n又【說文】走馬謂之馳，策馬謂之驅。【玉篇】驟也，奔馳也。【易·比卦】王用三驅失前禽。　又軍前鋒曰先驅，次前曰中驅。　\n\r\n又【集韻】【韻會】𠀤祛尤切，音丘。義同。【詩·鄘風】載馳載驅，歸唁衞侯。【陸雲賦】昶愁心以自邁，肅旁人以曾驅。詔河馮以淸川，命湘娥而安流。　\n\r\n又【廣韻】【集韻】【韻會】𠀤區遇切，音姁。義同。【班固·東都賦】舉㷭伐鼓，申令三驅。輕車霆激，驍騎電騖。【陶侃相風賦】華蓋警乗，奉引先驅。豹飾在後，葳蕤先路。　又通作歐。【史記·趙世家】歐，代地。【前漢·食貨志】歐民而歸之農。　又叶直谷切，音逐。【詩·秦風】游環脅驅。叶下續轂。　俗作駈䮃，𠀤非。"}