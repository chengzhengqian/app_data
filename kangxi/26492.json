{"拼音": "kāng", "部首": "米", "笔画数": "17", "Unicode": "7CE0", "page": "912", "volume": "【未集上】【米字部】", "notes": "\r\n\r\n【廣韻】苦岡切【集韻】【韻會】【正韻】丘岡切，𠀤音康。【玉篇】穀皮也。【前漢·食貨志】貧者食糟糠。　\n\r\n又【韻會小補】或省作康。【爾雅·釋器】康謂之蠱。【疏】康，米皮，一名蠱。《左傳·昭元年》穀之飛亦爲蠱是也。　又粃糠，煩碎也。【莊子·逍遙遊】塵垢粃糠。【註】粃糠猶煩碎。　又山名。【交州記】合浦海口有糠頭山，相傳越王舂米于此，積糠而成。　又星名。【石氏·星經】箕前亦名糠。星明，大歲豐，小微，天下饑荒無米。　【玉篇】本作穅。【集韻】或作粇。"}