{"拼音": "quán", "部首": "金", "笔画数": "11", "Unicode": "94E8", "page": "1304", "volume": "【戌集上】【金字部】", "notes": "\r\n\r\n【唐韻】此緣切【集韻】【韻會】逡緣切，𠀤音詮。【說文】衡也。【廣韻】量也，次也，度也。【爾雅·釋言】銓也。【疏】謂銓量輕重也。【前漢·王莽傳】考量以銓。【註】銓，權衡也。　\n\r\n又【玉篇】平木器。　又三銓。【唐六典】吏部有三銓法，尚書典其一，爲尚書銓。侍郞分其二，爲中銓東銓。以四事擇其才，曰身言書判。以三類觀其異，曰德才勞。凡流外兵部禮部舉人，郞官得自主之，曰小選。【註】尚書掌七品以上選，侍郞掌八品以下選。　又姓。漢捕羌校尉銓徵。　【集韻】或作輇。【莊子·外物篇】輇才諷說之徒。【註】輇量人物也。亦作硂。"}