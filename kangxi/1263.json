{"拼音": "xiān", "部首": "儿", "笔画数": "6", "Unicode": "5148", "page": "124", "volume": "【子集下】【儿字部】", "notes": "\n\n【唐韻】【正韻】蘇前切【集韻】【韻會】蕭前切，𠀤霰平聲。【說文】先，前進也。从人之。【徐曰】之，往也，往在人上也。一曰始也，故也。【玉篇】前也，早也。【孝經·感應章】必有先也。【老子·道德經】象帝之先。又祖父已歾曰先。【司馬遷·報任安書】太上不辱先，其次不辱身。又姓。【韻會】晉有先軫。\n\n又【韻會】凡在前者謂之先，則平聲。先而導前與當後而先之，則去聲。\n\n又【唐韻】【集韻】【韻會】【正韻】𠀤先見切，音霰。【增韻】先之也。【正韻】相導前後曰先後。【周禮·夏官·大司馬】以先愷樂，獻于社。【註】先猶導也。【史記·酈食其傳】沛公吾所願從游，莫爲我先。又先事而爲曰先。【易·乾卦】先天而天弗違。【禮·月令】先立春三日。又當後而前曰先。【左傳·文二年】不先父食。【孟子】疾行先長者。【老子·道德經】先天地生。\n\n又【廣韻】娣姒曰先後。【前漢·郊祀志】神君者，長陵女子。以乳死，見神于先後宛若。【註】孟康曰：兄弟妻相謂先後。師古曰：古謂之娣姒，今關中俗呼爲先後，吳楚呼之爲妯娌。\n\n又【韻會】【正韻】𠀤蘇典切，音跣。【越語】句踐親爲夫差先馬。【韻會】前漢太子，太傅少傅屬官有先馬。後漢職如謁者，太子出，則當直者前驅導威儀也。或作洗。"}