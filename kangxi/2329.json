{"拼音": "bāo", "部首": "勹", "笔画数": "5", "Unicode": "5305", "page": "150", "volume": "【子集下】【勹字部】", "notes": "\n\n【廣韻】布交切【集韻】班交切，𠀤音苞。【說文】包，象人褱姙。已在中，象子未成形也。元氣起於子。子，人所生也。男左行三十，女右行二十，俱立於巳，爲夫婦褱姙於巳。巳爲子，十月而生，男起巳至寅，女起巳至申，故男年始寅，女年始申也。又容也。【易·泰卦】九二包荒，用馮河。又裹也。【書·禹貢】包匭菁茅。【禮·樂記】倒載干戈，包以虎皮。\n\n又【前漢·班固敘傳】包漢舉信。【註】劉德曰：包，取也。又通作苞。叢生也。【書·禹貢】草木漸包。又姓。【廣韻】楚大夫申包胥之後。漢有大鴻臚包咸。又山名。【山海經註】吳縣南，太湖中包山下有洞庭穴，號爲地脈。\n\n又【集韻】【正韻】𠀤蒲交切，音咆。【集韻】匏亦作包。又庖通作包。【易·姤卦】包有魚。【繫辭】古者包犧氏之王天下也。\n\n又【韻補】房尤切，音浮。地名。春秋，公及莒人盟于包來。左氏作孚。通雅，古呼包如孚，脬與胞，桴與枹，莩與苞，浮與抱之類，同原相因，故互通。又叶補苟切，褒上聲，裹也。【詩·召南】野有死麕，白茅包之。有女懷春，吉士誘之。\n\n考證：〔【說文】男左行三十，女右行二十，俱位於巳。〕　謹照原文位字改立字。"}