{"拼音": "lí,lǐ,shǎi,shī,shǐ,xǐ", "部首": "糸", "笔画数": "25", "Unicode": "7E9A", "page": "944", "volume": "【未集中】【糸字部】", "notes": "\r\n\r\n【廣韻】【集韻】【韻會】𠀤所綺切，音蹝。【說文】冠織也。【釋名】纚，以韜髪者也。以纚爲之，因以爲名。【廣韻】同縰。【儀禮·士冠禮】緇纚，廣終幅，長六尺。【註】今之幘梁也。【前漢·江充傳】冠襌纚步搖。【註】纚，織絲爲之，卽今方目紗是也。【後漢·輿服志】法冠，高五寸，以纚爲展筩。【註】纚，今之縰。通俗文：幘里曰纚。　\n\r\n又【前漢·司馬相如傳】纚乎淫淫。【註】群行貌也。　\n\r\n又【前漢·司馬相如傳】輦道纚屬。【註】纚迤相連屬也。　\n\r\n又【集韻】【韻會】𠀤鄰知切，音離。【詩·小雅】紼纚維之。【傳】纚，緌也。【釋文】韓詩云：筰也。　\n\r\n又【集韻】【韻會】𠀤所蟹切，音灑。【史記·司馬相如傳】落英幡纚。【註】幡纚，偏幡也。　\n\r\n又【集韻】所宜切。【前漢·揚雄傳】灕虖幓纚。【註】車飾貌也。　\n\r\n又【集韻】所禾切，音羅。【屈原·離騷】索胡繩之纚纚。【註】胡繩，香草。纚纚，索好貌。　\n\r\n又【集韻】疎士切，音史。【張衡·西京賦】奮長袖之颯纚。【註】颯纚，長貌。　\n\r\n又【集韻】輦尒切，音邐。連也。"}