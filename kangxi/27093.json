{"拼音": "qiàn,zhēng", "部首": "糸", "笔画数": "14", "Unicode": "7DAA", "page": "927", "volume": "【未集中】【糸字部】", "notes": "\r\n\r\n【廣韻】【集韻】【韻會】【正韻】𠀤倉甸切，音蒨。【說文】綪，赤繒也。以茜染，故謂之綪。【廣韻】靑赤色。【左傳·定四年】以大路少帛綪茷旃旌。【註】綪茷，大赤，取染草名也。　\n\r\n又【集韻】倉經切，音靑。淺碧色。　\n\r\n又【廣韻】側莖切【集韻】甾莖切，𠀤音爭。䋫或作綪。【儀禮·士喪禮】陳襲事於房中，西領南上不綪。【註】綪讀爲䋫，屈也。江沔之閒謂縈收繩索爲䋫。【禮·玉藻】齊則綪結佩而爵韠。【註】綪，屈也，結又屈之。【史記·楚世家】綪繳蘭臺。【註】縈也。\n\r\n考證：〔【儀禮】陳襲事於房中，而領南上不綪。〕　謹照原文而領改西領。"}