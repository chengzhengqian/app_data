{"拼音": "liú", "部首": "刀", "笔画数": "6", "Unicode": "5218", "page": "144", "volume": "【子集下】【刀字部】", "notes": "\n\n〔古文〕鎦𠭱【唐韻】【集韻】【韻會】【正韻】𠀤力求切，音留。【說文】殺也。【書·盤庚】重我民，無盡劉。【詩·周頌】勝殷遏劉。【左傳·成十三年】䖍劉我邊陲。\n\n又【爾雅·釋詁】劉，𨻰也。【疏】謂敷𨻰也。\n\n又【爾雅·釋詁】劉，㬥樂也。【疏】木枝葉稀疎不均爲㬥樂。【詩·大雅】捋采其劉。【毛傳】劉，爆爍而希也。\n\n又【爾雅·釋木】劉，劉杙。【註】劉子生山中。【疏】劉一名劉杙，其子可食。又姓。【韻會】凡二十五望，𠀤自陶唐氏劉累之後。\n\n又【集韻】力九切，留上聲。好也。\n\n又【集韻】龍珠切，音鏤。殺也。漢禮，立秋有貙劉。\n\n又【同文備考】作鐂。"}