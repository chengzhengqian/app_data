{"拼音": "nǔ", "部首": "弓", "笔画数": "8", "Unicode": "5F29", "page": "358", "volume": "【寅集下】【弓字部】", "notes": "\n\n【唐韻】【正韻】奴古切【集韻】【韻會】暖五切，𠀤怒上聲。【說文】弓有臂者。【釋名】弩，怒也，有勢怒也。其柄曰臂，似人臂也。鉤弦曰牙，似齒牙也。牙外曰郭，爲牙之規郭也。下曰懸刀，其形然也。合名之曰機，言如機之巧也，亦言如門戸樞機，開合有節也。【古史考】黃帝作弩。【太公·六韜】强弩長兵者，所以踰水戰也。【史記·孫吳傳】萬弩夾道而發。　又弩師，軍名。【後漢·順帝紀】調五營弩師，令敎習戰射。　又弩父，卒名。【揚子·方言】東海之門卒謂之弩父。【註】主擔幔弩導幨，因名。　又水弩，蟲名。【前漢·五行志註】射工亦呼水弩。"}