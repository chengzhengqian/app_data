{"拼音": "xié", "部首": "言", "笔画数": "16", "Unicode": "8AE7", "page": "1170", "volume": "【酉集上】【言字部】", "notes": "\r\n\r\n【唐韻】戸皆切【集韻】【韻會】【正韻】雄皆切，𠀤音骸。【說文】詥也。\n\r\n又【廣雅】耦也。【玉篇】合也，調也。【書·堯典】克諧以孝。\n\r\n又【舜典】八音克諧。【左傳·襄十一年】如樂之和，無所不諧。【禮·禮器】君子有禮，則外諧而內無怨。　\n\r\n又【文心雕龍】諧之言皆也，辭淺會俗，皆悅笑也。【前漢·敘傳】東方贍辭，詼諧倡優。【晉書·顧愷之傳】愷之好諧謔，人多愛狎之。　又平論定其價也。【後漢·宦者張讓傳】當之官者，皆先至西園，諧價，然後得去。　又古書名。【莊子·逍遙遊】《齊諧》者，志怪者也。　又鳥名。【博雅】鴆鳥，其雄謂之運日，其雌謂之隂諧。【淮南子·繆稱訓】隂諧知雨。【註】天將隂雨則鳴。　又叶弦雞切，音奚。【後漢·五行志】更始時童謠曰：諧不諧，在赤眉。\n\r\n又【儒林周澤傳】時人爲之語曰：生世不諧，作大常妻。\n\r\n考證：〔【博雅】鴆鳥，其雄謂之運目，其雌謂之隂諧。〕　謹照原文運目改運日。"}