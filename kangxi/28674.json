{"拼音": "cháng", "部首": "肉", "笔画数": "7", "Unicode": "80A0", "page": "990", "volume": "【未集下】【肉字部】", "notes": "\r\n\r\n【唐韻】直良切【集韻】【韻會】【正韻】仲良切，𠀤音長。【說文】大小腸，藏府之二名也。【正字通】大腸長二丈一尺，廣四寸，徑一寸，當臍右迴疊十六曲，盛穀一斗，水七升半。小腸長三丈二尺，廣二寸半，徑八分分之少半，左迴疊積十六曲，容穀二斗四升，水六升三合。【白虎通】大腸，小腸，心肺府也。腸爲心肺主，心爲皮體主，故爲兩府也。【詩·大雅】自有肺腸。【書·盤庚】今予其敷心腹腎腸，歷告爾百姓于朕志。　\n\r\n又【釋名】暢也，言通暢胃氣也。　\n\r\n又【博雅】詳也。　又羊腸，太行山坂名。【戰國策】趙聞之起兵臨羊腸。【史記·趙世家】羊腸之西。【註】太行山坂通名。南屬懷州，北屬澤州。　又無腸，國名。【山海經】無腸之國，在深目東，其爲人長而無腸。　又馬腸，獸名。【山海經】讙舉之山，雒水出焉，其中多馬腸之物。【註】馬腸，人面虎身，音如嬰兒。　又魚腸，劒名。見【三國蜀志】。　又草名。【博雅】鹿腸，𤣥蔘也。【又】馬腸，亦草名，葉似桑。見【山海經·讙舉之出註】。　又黃腸，槨名。【後漢·梁商傳】賜黃腸玉匣。【註】以栢木黃心爲槨也。\n\r\n又【禮·儀志】治黃腸題凑，便房如禮。"}