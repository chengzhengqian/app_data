{"拼音": "hūn,xūn", "部首": "艸", "笔画数": "9", "Unicode": "8364", "page": "1046", "volume": "【申集上】【艸字部】", "notes": "\r\n\r\n【唐韻】【集韻】【正韻】𠀤許云切，音熏。【禮·玉藻】膳于君，有葷桃茢。【註】葷，薑及辛菜也。【儀禮·士相見禮】夜侍坐，問夜膳葷。【註】葷，辛物，食之止臥。【玉篇】葷葉所以辟凶邪。【後漢·禮儀志】仲夏之月，其禮以朱索連葷菜，彌牟朴蠱鐘，以桃印長六寸，方三寸，五色書文如法，以施門戸。【荀子·哀公篇】志不在於食葷。【註】蔥，薤也。【徐鉉說文註】葷，臭萊也，通謂芸臺、椿、韭蔥、蒜、阿魏之屬，方術家所禁，謂氣不潔也。【唐書·王維傳】維兄弟皆篤志奉佛，食不葷。【爾雅翼】西方以大蒜、小蒜、興渠、慈蒜、茖蔥爲五葷，道家以韭、蒜、芸臺、胡荽、薤爲五葷。　又通薰。【史記·五帝紀】北逐葷粥。【前漢·霍去病傳】躬將所獲葷允之士。【師古註】葷字與薰同。　【集韻】或作蔒。【禮記註】或作焄。\n\r\n考證：〔【前漢·霍去病傳】所獲葷允之士。〕　謹照原文所獲上增躬將二字。"}