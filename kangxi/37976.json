{"拼音": "lún", "部首": "車", "笔画数": "15", "Unicode": "8F2A", "page": "1245", "volume": "【酉集下】【車字部】", "notes": "\r\n\r\n【廣韻】力迍切【集韻】【韻會】【正韻】龍春切，𠀤音倫。【廣韻】車輪也。【說文】有輻曰輪，無輻曰輇。【釋名】輪，綸也。言瀰綸周匝也。【周禮·冬官考工記】察車自輪始。　又輪人，車官名。【周禮·冬官考工記】輪人爲輪。　又廣輪，地形縱橫也。【周禮·地官·大司徒】周知九州之地域廣輪之數。【註】東西爲廣，南北爲輪。　又大也。【禮·檀弓】美哉輪焉。【註】言輪囷高大也。　\n\r\n又【史記·鄒陽傳】輪囷離佹。【註】委曲盤戾也。　又輪轉，廻旋也。　又輪氏，地名。　又叶閭員切，音憐。【陸機·羽扇賦】夫創始者恆樸而飾，終者必姸。是故烹飪起于熱石，玉輅基于椎輪。　又叶良愼切，音吝。【王濬·平吳詩】馬怠其銜，車曳其輪。飛龍旣造，天命有晉。"}