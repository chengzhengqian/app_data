{"拼音": "xiā,xiá", "部首": "魚", "笔画数": "20", "Unicode": "9C15", "page": "1475", "volume": "【亥集中】【魚字部】", "notes": "\r\n\r\n【唐韻】胡加切【集韻】【韻會】何加切，𠀤音遐。【說文】魵也。【爾雅·釋魚】魵，鰕。【註】出穢邪國。【疏】魵魚，一名鰕。\n\r\n又【爾雅·釋魚】鯢大者謂之鰕。【疏】鯢，雌鯨也。大者長八九尺。別名鰕。互詳鯢字註。\n\r\n又【爾雅·釋魚】鰝大鰕。【註】鰕大者出海中，長二三丈，鬚長數尺，今靑州呼鰕魚爲鰝魚也。【虞荔鼎錄】宋文帝得鰕魚，遂爲鼎。\n\r\n又【山海經】龍魚陵居，狀如狸，一曰鰕，卽有神聖，乗之以行九野。　\n\r\n又【說文長箋】同蝦。【急就篇註】鰕，今之海鰕，堪爲酢酺，及所呼鰕米者，又所在水中小鰕，可生㗖若煼而食之，皆是也。【正字通】水蟲，可食，溪澤江海皆有之，磔須鉞鼻，背有斷節，尾有硬鱗，多足好躍，腸屬腦，子在腹外。\n\r\n又【南海雜誌】商舶見波中雙檣遙漾，高可十餘文，意其爲舟。老長年曰：此海鰕，乗霽曝雙鬚也。\n\r\n又【集韻】【韻會】【正韻】𠀤虛加切，音岈。\n\r\n又【集韻】舉下切，音斝。義𠀤同。"}