{"拼音": "xuě", "部首": "雨", "笔画数": "11", "Unicode": "96EA", "page": "1371", "volume": "【戌集中】【雨字部】", "notes": "\r\n\r\n【唐韻】【集韻】相絕切【韻會】【正韻】蘇絕切，𠀤音㡜。【說文】本作䨮。凝雨。【元命包】隂凝爲雪。【釋名】雪，綏也。水下遇寒氣而凝，綏綏然下也。【埤雅】雪六出而成華，言凡草木華五出，雪華獨六出，隂之成數也。【詩·邶風】雨雪其雱。　\n\r\n又【廣韻】除也。【韻會】洗也。【莊子·知北遊】澡雪而精神。【戰國策】得賢士與共國，以雪先王之恥，孤之願也。　\n\r\n又【廣韻】拭也。【家語】以黍雪桃。【史記·酈食其傳】沛公遽雪足杖矛，曰：延客入。　又小雪、大雪，𠀤節𠋫名。見【後漢·律曆志】。　又山名。【後漢·明帝紀註】天山卽祈連山。一名雪山。　又陽春白雪，古曲名。　又姓。【正字通】明洪武中巡𥳑雪霽。"}