{"拼音": "zhōu", "部首": "巛", "笔画数": "6", "Unicode": "5DDE", "page": "324", "volume": "【寅集中】【巛字部】", "notes": "\n\n〔古文〕𠄓𠃕𠛏𣧓【唐韻】【正韻】職流切【集韻】【韻會】之由切，𠀤音周。【說文】水中可居曰州。周繞其旁，从重川。昔堯遭洪水，民居水中高土，故曰九州。一曰州，疇也，各疇其土而主之。【廣雅】州，殊也，浮也。【春秋·題辭】州之爲言殊也。【釋名】州，注也。郡國所注仰也。【玉篇】九州也，時也，宮也，居也。【書·舜典】肇十有二州。【傳】禹治水之後，舜分冀州爲幽州幷州。分靑州爲營州。【疏】禹貢治水之時猶爲九州，今始爲十二州。左傳云：昔夏之方有德也，貢金九牧，則禹登王佐，還置九州，其名蓋如禹貢。【禹貢】冀、兗、靑、徐、荆、揚、豫、梁、雍。【周禮·夏官】九州：揚、荆、豫、靑、兗、雍、幽、冀、幷。【爾雅·釋地】冀、豫、雝、荆、揚、兗、徐、幽、營，九州。【疏】禹貢有靑徐梁，無幽幷營，是夏制。周禮有靑幷幽，無徐梁營，是周制。此有幽徐營而無靑梁幷，疑是殷制也。【史記·孟子傳】騶衍言中國名赤縣神州。赤縣神州內自有九州，禹之序九州是也。不得爲州數。中國外如赤縣神州者九，乃所謂九州也。　\n\n又【周禮·地官】五黨爲州。【註】州二千五百家。【論語】言不忠信，行不篤敬，雖州里行乎哉。　又國名。【春秋·桓五年】州公如曹。【傳】淳于公如曹。【註】淳于，州國所都。城陽淳于縣也。【括地志】密州，安丘縣東三十里古州國，周武王封爲淳于國。　又邑名。【左傳·昭三年】鄭伯如晉，公孫段相晉侯，曰：子豐有勞於晉，余聞而弗忘，賜女州田。【註】州縣，今屬河內郡。\n\n又【春秋·成七年】吳入州來。【註】楚邑，淮南下蔡縣。\n\n又【史記·楚世家】考烈王元年，納州於秦。【註】南郡有州陵縣。　又姓。【左傳·襄二十一年】州綽出奔齊。【註】晉大夫。　\n\n又【爾雅·釋畜】白州驠。【註】州，竅。【疏】謂馬之白尻者也。　又與洲通。◎按《說文》引《詩·周南》在河之州，今文作洲，古通。　又叶專於切，音朱。【易林】鸇鳩徙巢，西至平州。遭逢雷電，霹我葺廬。\n\n考證：〔【左傳·昭二年】鄭伯如晉，公孫段相。〕　謹照原文二年改三年。〔【襄二十二年】州綽出奔齊。〕　謹照原文二十二年改二十一年。"}