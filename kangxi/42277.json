{"拼音": "qīng", "部首": "青", "笔画数": "8", "Unicode": "9751", "page": "1381", "volume": "【戌集中】【青字部】", "notes": "\r\n\r\n〔古文〕𡴑𡴏𡴐𡗡寈【唐韻】【集韻】【韻會】𠀤倉經切，音鶄。【說文】東方色也。【釋名】靑，生也。象物之生時色也。【書·禹貢】厥土靑黎。【荀子·勸學篇】靑出之藍而靑於藍。　又神名。【史記·封禪書】秦宣公作密畤于渭南，祭靑帝。　又州名。【書·禹貢】海岱惟靑州。　又鳥名。【禮·曲禮】前有水，則載靑旌。【註】靑，靑雀，水鳥。　又木名。【庾信·步虛詞】空靑爲一林。【註】雲笈七籤，玉淸天中有樹，似松，名曰空靑之林。\n\r\n又【廣韻】男靑、女靑，皆木名。出羅浮山記。　又果名。靑子，橄欖也。【蘇軾詩】紛紛靑子落紅鹽。　又藥名。【本草綱目】空靑，腹中空，破之有漿，治眼疾。一名楊梅靑。【又】白靑，治目疾，色深者爲石靑，淡者爲碧靑。淮南子畢萬術云：白靑，得鐵卽化爲銅。又曾靑、綠靑、扁靑、綠膚靑，𠀤詳【本草綱目】。　\n\r\n又【韻會】竹皮曰靑。【後漢·吳祐傳】殺靑𥳑以寫經書。【註】以火炙𥳑令汗取其靑，易書復不蠹，謂之殺靑。　\n\r\n又【唐·李肇·翰林志】凡大淸宮道觀薦告詞文，用靑藤紙朱字，謂之靑詞。　\n\r\n又【李綽·歲時紀】上巳曲江禊飮，曰踏靑。　又姓。【廣韻】出何氏姓苑。又複姓三氏，漢有靑烏子。又有靑牛氏，靑陽氏。　\n\r\n又【集韻】【韻會】𠀤子丁切。與菁同。【詩·衞風】綠竹靑靑。【傳】靑靑，茂盛貌。【釋文】靑，子丁反。本亦作菁。\n\r\n又【小雅】其葉靑靑。【釋文】靑，子零反。\n\r\n考證：〔【荀子·勸學篇】靑出於藍，而勝於藍。〕　謹照原文改靑出之藍而靑於藍。"}