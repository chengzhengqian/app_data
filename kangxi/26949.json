{"拼音": "yuán,yuàn", "部首": "糸", "笔画数": "12", "Unicode": "7F18", "page": "930", "volume": "【未集中】【糸字部】", "notes": "\r\n\r\n【廣韻】以絹切【集韻】【韻會】余絹切，𠀤音願。【說文】衣純也。【禮·深衣】純袂緣，純邊，廣各寸半。【註】緣，緆也。【前漢·公孫弘傳】緣飾以儒術。【註】譬之於衣加純緣者。　\n\r\n又【廣韻】與專切【集韻】余專切，𠀤音沿。【玉篇】因也。　又循也。【孟子】猶緣木而求魚也。　又順也。【莊子·養生主】緣督以爲經。　又夤緣，連絡也。【韓愈·古意】靑壁無路難夤緣。　\n\r\n又【廣韻】吐亂切。與褖同。【周禮·天官·內司服】緣衣。【註】此緣衣者，實作褖衣也。褖衣御于王之服，亦以燕居。　\n\r\n又【韻補】叶余倫切，陸機思歸賦，以緣字叶雲。"}