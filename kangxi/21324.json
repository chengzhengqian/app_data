{"拼音": "zhěn", "部首": "田", "笔画数": "10", "Unicode": "755B", "page": "761", "volume": "【午集上】【田字部】", "notes": "\r\n\r\n〔古文〕𤱥【唐韻】之忍切【集韻】【韻會】【正韻】止忍切，𠀤音軫。【說文】井田閒陌也。【詩·周頌】徂隰徂畛。【傳】畛，場也。【左傳·定四年】封畛土略。【註】畛，塗所徑也。【周禮·地官·遂人】十夫，有溝，溝上有畛。【註】十夫，二鄰之田。溝廣深各四尺，畛容大車。【莊子·齊物論】爲是而有畛也。【註】畛謂封域畛陌也。　\n\r\n又【爾雅·釋言】致也。【禮·曲禮】臨諸侯，畛于鬼神曰：天王某甫。【註】畛，致也。天子巡狩至諸侯之國，必使祝史致祭鬼神。呂氏曰：猶畦畛之相接然，言交際也。方氏曰：望秩之禮，必於野外祭於畛，謂之畛。猶祭於郊，謂之郊也。　\n\r\n又【爾雅·釋詁】告也。　\n\r\n又【爾雅·釋言】殄也。【註】謂殄絕。　\n\r\n又【揚子·太𤣥經】黃純於潛，不見其畛。【註】畛，根也。　又水名。【山海經】靑要之山，畛水出焉。　\n\r\n又【廣韻】側鄰切【集韻】【韻會】【正韻】之人切，𠀤音眞。義同。【張衡·東京賦】殿未出乎城闕，旆已迴乎郊畛。叶上𨻰，轔下神。"}