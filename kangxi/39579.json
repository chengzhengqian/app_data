{"拼音": "yùn", "部首": "酉", "笔画数": "17", "Unicode": "919E", "page": "1286", "volume": "【酉集下】【酉字部】", "notes": "\r\n\r\n【唐韻】【正韻】於問切【集韻】【韻會】紆問切，𠀤音慍。【說文】釀也。【玉篇】釀酒也。【張衡·南都賦】酒則九醞甘醴，十旬兼淸。【註】九醞、十旬，皆以釀法名酒也。【王僧達·答顏延年詩】春醞時獻斟。　\n\r\n又【正韻】醞藉含蓄。【前漢·薛廣德傳】廣德爲人溫雅有醞藉。【註】師古曰：醞，言如醞釀也。【北史·崔瞻傳】自太保以後重吏事，謂容止醞藉者爲潦倒，瞻終不攺。　\n\r\n又【集韻】通作溫。【詩·小雅】飮酒溫克。【箋】猶能醞藉自持以勝。【陸德明·音義】溫去聲。【禮·禮器】溫之至也。【註】爲溫藉，溫與醞通。　\n\r\n又【廣韻】於粉切【集韻】委隕切【韻會】【正韻】委粉切，𠀤音惲。義同。"}