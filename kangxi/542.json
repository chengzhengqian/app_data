{"拼音": "shǐ,shì", "部首": "人", "笔画数": "8", "Unicode": "4F7F", "page": "101", "volume": "【子集中】【人字部】", "notes": "\n\n〔古文〕𡥐𠭆【唐韻】疏士切【集韻】【韻會】爽士切【正韻】師止切，𠀤音史。令也，役也。【豳風】序：說以使民。【禮·曲禮】六十曰耆指使。【註】指事使人也。【管子·樞言篇】天以時使，地以材使，人以德使，鬼神以祥使，禽獸以力使。　\n\n又【集韻】疏吏切【正韻】式至切，𠀤音𩢲。遣人聘問曰使。【前漢·韓信傳】發一乗之使，下咫尺之書。\n\n又【鬼谷子抵巇篇】聖人者，天地之使也。【淮南子·天文訓】四時者，天之吏也。日月者，天之使也。　\n\n又【諡法】治民克盡嚴篤無私曰使。　本作𠉕。【六書統】从人从事。令人治事也。\n\n考證：〔【易·兌卦】悅以使民。〕　謹按易兌卦象傳是悅以先民，與使字無涉。惟查毛詩豳風東山序有此四字。謹將易兌卦三字改爲豳風序。悅改說。"}