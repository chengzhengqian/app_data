{"拼音": "lián", "部首": "广", "笔画数": "13", "Unicode": "5EC9", "page": "349", "volume": "【寅集下】【广字部】", "notes": "\n\n〔古文〕磏槏𢋯𢉧【唐韻】力兼切【集韻】【韻會】離鹽切【正韻】力鹽切，𠀤音匳。【說文】仄也。【儀禮·鄕飮酒禮】設席於堂廉東上。【註】側邊曰廉。【前漢·賈誼傳】廉遠地則堂高。【註】廉，側隅也。　\n\n又【釋名】斂也，自檢斂也。　\n\n又【玉篇】淸也。【廣韻】儉也。【周禮·天官·小宰】以聽官府之六計，弊羣吏之治。一曰廉善，二曰廉能，三曰廉敬，四曰廉正，五曰廉法，六曰廉辨。【註】旣斷以六事，又以廉爲本。【疏】廉者，潔不濫濁也。　\n\n又【玉篇】棱也。【書·臯陶謨】𥳑而廉。【傳】性𥳑大而有廉隅。【禮·儒行】砥礪廉隅。　又察也。【後漢·魯恭傳】袁安使仁恕掾肥親往廉之。　\n\n又【通典】官制有廉訪使廉使。【正字通】今稱臬司。　又嚴利也。【禮·月令】其器廉以深。【周禮·冬官考工記·弓人】紾而搏廉。【註】廉，嚴利也。　又縣名。【前漢·地理志】北地郡有廉縣。　又州名。【唐書·地理志】廉州本合州，武德四年曰越州，貞觀八年更名。　又姓。【史記·廉頗傳】廉頗者，趙之良將也。　又飛廉，漢宮名。【前漢·武帝紀】作長安飛廉館。【註】應劭曰：飛廉，神禽，能致風氣者也。晉灼曰：身似鹿，頭如爵，有角而蛇尾，文如豹文。"}