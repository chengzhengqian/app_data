{"拼音": "sì,tì", "部首": "聿", "笔画数": "13", "Unicode": "8086", "page": "971", "volume": "【未集中】【聿字部】", "notes": "\r\n\r\n〔古文〕𦘨𢑨【玉篇】【廣韻】【集韻】【類篇】【韻會】息利切【正韻】悉漬切，𠀤音四。【說文】極陳也。【爾雅·釋言】肆，力也。【疏】極力也。【左傳·昭十二年】昔穆王欲肆其心，周行天下。【註】肆，極也。【周語】藪澤肆旣。【註】肆，極也。旣，盡也。　\n\r\n又【玉篇】放也，恣也。【易·繫辭】其事肆而隱。【疏】其辭放肆顯露，而所論義理深而幽隱也。【左傳·昭三十二年】伯父若肆大惠，復二文之業，弛周室之憂。【註】肆，展放也。【禮·表記】君子莊敬日强，安肆日偷。【註】肆，猶放恣也。　又遂也。【書·舜典】肆類于上帝。【傳】肆，遂也。　又次也。【詩·小雅·跂彼織女終日七襄箋】襄，駕也。駕謂更其肆也。【疏】謂止舍處也。天有十二次，日月所止舍也。舍卽肆也。在天爲次，在地爲辰，每辰爲肆，是歷其肆舍有七也。　又陳也，列也。【書·牧誓】昬棄厥肆祀弗答。【傳】昏，亂也。肆，陳也。【詩·大雅】肆筵設席。【註】肆者，陳設之意。　\n\r\n又【古今註】肆，所以陳貨鬻之物也。【周禮·地官·司市】掌以陳肆辨物而平市。【註】肆，謂陳物處。【前漢·𠛬法志】開市肆以通之。【註】師古曰：肆，列也。　\n\r\n又【韻會】旣𠛬，陳尸曰肆。【禮·月令】仲春之月，命有司省囹圄，去桎梏，毋肆掠。【註】肆，謂死𠛬暴尸也。【周禮·秋官·掌囚】凡殺人者，踣諸市，肆之三日。　\n\r\n又【爾雅·釋詁】肆，故也。【疏】肆之爲故，語更端辭也。【又】肆，今也。【註】肆旣爲故，又爲今，此義相反而兼通者。【書·大禹謨】肆予以爾衆士，奉辭代罪。【傳】肆，故也。【詩·大雅】肆不殄厥慍，亦不隕厥問。【傳】肆，故今也。　\n\r\n又【博雅】伸也。【左傳·僖三十年】旣東封鄭，又欲肆其西封。【註】肆，申也。　\n\r\n又【小爾雅】餘也。　又緩也。【書·舜典】眚災肆赦。【傳】肆，緩也，過而有害，當緩赦之。【左傳·莊二十二年】肆大眚。【疏】肆，緩也。◎按公羊傳註：肆，跌也，過度也。穀梁傳註：肆，失也。三傳異義。　\n\r\n又【玉篇】量也。　又大也。【書·梓材】越厥疆土，于先王肆。【傳】能遠拓其界壤，則于先王之道遂大。　又長也。【詩·大雅】其詩孔碩，其風肆好。【傳】肆，長也。　又弃也。【揚雄·長楊賦】故平不肆險。安不忘危也。【註】服虔曰：肆，弃也。　\n\r\n又【小爾雅】突也。【詩·大雅】是伐是肆。【傳】肆，疾也。【箋】肆犯突也。【疏】肆爲犯突，言犯師而衝突之。【左傳·文十二年】若使輕者，肆焉其可。【註】肆，暫往而退也。　\n\r\n又【周禮·春官·小胥】凡縣鍾磬，半爲堵，全爲肆。【註】編縣之，二十六枚在一虡，謂之堵。鍾一堵，磬一堵，謂之肆。【左傳·襄十一年】歌鍾二肆。【註】肆，列也。縣鍾十六爲一肆。二肆，三十六枚。　又官名。【周禮·地官】肆長各掌其肆之政令。　又姓。【何氏姓苑】有漁陽太守肆敏。　又祭名。【史記·周本紀】肆祀不答。　\n\r\n又【集韻】息七切，音悉。放也。　\n\r\n又【韻會】羊至切。與肄同。【五音集韻】習也，嫩條也。【禮·玉藻】肆束及帶，勤者有事則收之，走則擁之。【註】肆，讀爲肄。肄，餘也。【釋文】肆，音肄。　又音陔。【禮·禮器】其出也，肆夏而送之，蓋重禮也。【註】肆夏，當爲陔夏。【釋文】肆，依註作陔，古來切。　\n\r\n又【集韻】他歷切，音逖。解也。【禮·郊特牲】腥肆爓腍祭。【註】治肉曰肆。【疏】肆，剔也。【釋文】肆，敕歷切。【周禮·地官·大司徒】祀五帝，奉牛牲，羞其肆。【註】鄭司農雲，肆，陳骨體也。士喪禮曰：肆解去蹄。【贾疏】羞，進也。肆，解也。謂於俎上進所解牲體於神座前。【釋文】肆，他歷切。\n\r\n考證：〔【易·繫辭】其事肆而應。〕　謹照原文應改隱。〔【周禮·天官·司市】掌以陳肆辨物。〕　謹照原書天官改地官。照原文辨物下增而平市三字。〔【周禮·地官·大司徒】祀五帝，奉牛牲，羞其肆。【釋文】羞，進也。〕　謹按羞進也，句出贾疏非釋文，今据改爲贾疏。"}