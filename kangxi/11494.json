{"拼音": "jué", "部首": "手", "笔画数": "7", "Unicode": "6289", "page": "420", "volume": "【卯集中】【手字部】", "notes": "\n\n【唐韻】於悅切【集韻】娟悅切，𠀤音妜。【說文】挑也。【集韻】剔也。【增韻】捾也。【史記·伍子胥傳】抉吾眼，縣吳東門之上，以觀越𡨥之入滅吳也。【韓愈·進學解】爬羅剔抉，刮垢磨光。　\n\n又【唐韻】【集韻】【韻會】𠀤古穴切，音玦。義同。或作刔。　又通作觖。【前漢·孫寶傳】故欲擿觖，以揚我惡。【註】擿觖謂挑發也。與抉同。　又與決通。縱弦彄也。【周禮·夏官】繕人掌王之用弓弩矢箙矰弋抉拾。【註】抉謂挾矢時所以持弦飾也。著右手巨指。【史記·蘇秦傳】革抉㕹芮,無不畢具。【註】以革爲決也。　\n\n又【唐韻】於決切【集韻】【韻會】【正韻】一決切，𠀤讀與吷近。亦挑也。"}