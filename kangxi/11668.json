{"拼音": "guā,kuò", "部首": "手", "笔画数": "9", "Unicode": "62EC", "page": "427", "volume": "【卯集中】【手字部】", "notes": "\n\n【唐韻】【集韻】【韻會】【正韻】𠀤古活切，音聒。【說文】本作𢬸。絜也。【廣韻】結也。【增韻】包括也。【易·坤卦】括囊无咎无譽。\n\n又【繫辭】動而不括。【疏】括結而有礙也。【前漢·𨻰項傳贊】包舉宇內，囊括四海。【揚子·方言】括關閉也。　\n\n又【廣韻】至也。【詩·王風】日之夕矣，牛羊下括。　又檢也。根刷也。【唐書·選舉志】明經者但記帖括。\n\n又【食貨志】鑄錢括苗。　又與筈通。【釋名】矢末曰括。謂與弦相會也。【書·太甲】若虞機張，往省括于度，則釋。　又與髻通。絜髮也。【禮·檀弓】袒括髮。　\n\n又【集韻】【韻會】【正韻】𠀤戸栝切，音活。會也。與佸同。【詩·小雅】德音來括。【箋】會合離散之人。　\n\n又【集韻】苦活切，音闊。亦與筈同。"}