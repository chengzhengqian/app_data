{"拼音": "dào", "部首": "禾", "笔画数": "15", "Unicode": "7A3B", "page": "857", "volume": "【午集下】【禾字部】", "notes": "\r\n\r\n【唐韻】徒皓切【集韻】【韻會】杜皓切，𠀤音道。【說文】稌也。【韻會】有芒穀，卽今南方所食之米，水生而色白者。【禮·曲禮】凡祭宗廟之禮，稻曰嘉蔬。【詩·豳風】十月穫稻。【周禮·地官·稻人】掌稼下地。【疏】以下田種稻，故云稼下地。【史記·夏本紀】禹令益予衆庶，稻可種𤰞濕。【爾雅翼】稻，米粒如霜，性尤宜水，一名稌。然有黏，有不黏，今人以黏爲稬，不黏爲秔。又有一種曰秈，比於秔小，而尤不黏，其種甚早，今人號秈爲早稻，秔爲晚稻。【六書故】稻性宜水，亦有同類而陸種者，謂之陸稻。記曰：煎醢加於陸稻上，今謂之旱稜。南方自六月至九月穫，北方地寒，十月乃穫。　又姓。【何氏姓苑】今晉陵人。　又地名。【前漢·地理志】琅琊郡有稻縣。　\n\r\n又【集韻】土皓切，音討。秔也。關西語。　又叶徒苟切。【詩·豳風】十月穫稻，爲此春酒，以介眉壽。　又叶徒故切，音度。【易林】蝗齧我稻，驅不可去。實穗無有，但見空藳。"}