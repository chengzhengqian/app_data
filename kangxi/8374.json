{"拼音": "xún", "部首": "巛", "笔画数": "6", "Unicode": "5DE1", "page": "324", "volume": "【寅集中】【巛字部】", "notes": "\n\n【唐韻】詳遵切【集韻】【韻會】松倫切【正韻】詳倫切，𠀤音旬。【廣雅】巡，行也。【說文】巡，視行貌。【玉篇】巡守也。【書·舜典】五載一巡守。\n\n又【周官】六年，五服一朝。又六年，王乃時巡。【左傳·昭五年】大有巡功。【註】天子巡守曰巡功。巡所守之功。　\n\n又【玉篇】徧也。【左傳·桓十二年】伐絞之役，楚師分涉于彭羅，人欲伐之，使伯嘉諜之，三巡數之。【註】巡，徧也。【疏】謂巡繞徧行之。　又逡巡，郤退之貌。【莊子·田子方】登高山，履危石，臨百仞之淵。背逡巡，足二分垂在外。　\n\n又【集韻】余專切，音沿。相循也。【禮·祭義】隂陽長短，終始相巡。【註】巡讀如沿漢之沿。謂更相從道。　又叶松宣切，音旋。【歐陽修·送吳生詩】我笑謂吳生，爾其聽我言。君子能自知，改過不逡巡。　\n\n又【集韻】順古作巡。註詳頁部三畫。"}