{"拼音": "liū,liú,liù", "部首": "水", "笔画数": "13", "Unicode": "6E9C", "page": "639", "volume": "【巳集上】【水字部】", "notes": "\n\n【唐韻】【集韻】【韻會】【正韻】𠀤力救切，音霤。水名。【說文】水在鬱林郡。【後漢·郡國志】鬱林郡有中溜縣。　\n\n又【水經注】漢水於槃頭郡南與溜水合。　又水溜下也。【孫綽·遊天台山賦】醴泉涌溜于隂渠。\n\n又【馬觀瀛涯勝覽】弱水三千，舟行遇風，一失入溜，則水弱而沒溺。　又發也。【管子·宙合篇】減溜大成。【註】減，盡也。溜，發也。言徧環畢莫不備得，故曰減溜大成。　又與霤同。【左傳·宣三年】三進及溜。【正義】溜，謂簷下水滴之處。　\n\n又【集韻】力求切，音留。義同。　又與留同。【戰國策】成皋石溜之地。【註】古作石留。　又與流通。【靈樞經】所溜爲滎。【註】溜，流同。"}