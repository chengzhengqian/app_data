{"拼音": "pìn", "部首": "牛", "笔画数": "6", "Unicode": "725D", "page": "697", "volume": "【巳集下】【牛字部】", "notes": "\n\n〔古文〕𠤎【唐韻】毗忍切【集韻】【韻會】【正韻】婢忍切，𠀤音𩪯。【說文】畜母也。从牛，匕聲。【玉篇】牝牡也。【易·坤卦】利牝馬之貞。【書·牧誓】牝雞無晨。【詩·鄘風】騋牝三千。【禮·月令】遊牝於牧。　\n\n又【古詩】哀壑叩虛牝。【韓愈·贈崔立之詩】有似黃金擲虛牝。【註】牝，谿谷也。　\n\n又【集韻】補履切，音匕。義同。　\n\n又【集韻】【類篇】𠀤婢善切，音楩。亦畜母也。【書·牧誓釋文】徐音扶忍反。　\n\n又【廣韻】扶履切【集韻】並履切，𠀤音𤙞。義同。\n\n考證：〔【集韻】【類篇】𠀤婢善切，音〈扌便〉。亦畜母也。〕　謹按集韻婢善切内有楩字云木名。又有牝字云畜母。故云牝音楩。今據改〈扌便〉爲楩。"}