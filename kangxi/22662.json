{"拼音": "mào", "部首": "目", "笔画数": "9", "Unicode": "770A", "page": "803", "volume": "【午集中】【目字部】", "notes": "\r\n\r\n【唐韻】亡報切【集韻】【韻會】【正韻】莫報切，𠀤音帽。【說文】目少精也。一曰不明貌。【孟子】胷中不正，則眸子眊焉。【前漢·息夫躬傳】憤眊不知所爲。【封龍子御對篇】眊眊乎其猶醉也。　\n\r\n又【唐國史補】進士不捷而飲，謂之打眊𦗵。【蘇軾·與潘三失解後飲酒詩】顧我自爲都眊矂。一作毷氉。　又與耄同。言老而視眊也。【前漢·武帝紀】哀夫老眊。【註】眊，古耄字。老稱也。　\n\r\n又【玉篇】【廣韻】莫角切【集韻】墨角切，𠀤尨入聲。義同。　\n\r\n又【博雅】眊眊，思也。或作𥉗。　\n\r\n又【集韻】莫佩切，音妹。【博雅】好也。　\n\r\n又【集韻】慕各切，音莫。目不明也。與瞙同。"}