{"拼音": "méng,mèng,míng", "部首": "皿", "笔画数": "13", "Unicode": "76DF", "page": "795", "volume": "【午集中】【皿字部】", "notes": "\r\n\r\n〔古文〕𢄾【唐韻】武兵切【集韻】【韻會】【正韻】眉兵切，𠀤音明。【釋名】明也。告其事於神明也。【類篇】誓約也。又信也。【書·呂𠛬】罔中于信，以覆詛盟。【周禮·春官·盟祝】註：盟詛主於要誓。大事曰盟，小事曰詛。【疏】盟者，盟將來。詛者，詛往過。【春秋·正義】凡盟禮，殺牲歃血，告誓神明，若有背違，欲令神加殃咎，使如此牲也。【禮·曲禮】涖牲曰盟。【疏】割牲左耳，盛以珠盤。又取血，盛以玉敦，用血爲盟書。書成，乃歃血讀書。　又盟府，司盟之官也。【左傳·僖五年】藏於盟府。　\n\r\n又【集韻】武永切，明上聲。義同。　\n\r\n又【集韻】眉病切，明去聲。【莊子·齊物論】其留如詛盟。郭象讀。　\n\r\n又【字彙補】謨耕切，音萌。義同䀅。徐邈讀。　\n\r\n又【廣韻】【集韻】【韻會】【正韻】𠀤莫更切。與孟通。地名。【左傳·隱十一年註】盟，今盟津。河內邑名。【史記·周本紀】武王東觀兵於盟津。【書·禹貢】作孟津。　又澤名。【前漢·地理志】道荷澤，被盟豬。【註】今南京虞城縣西北孟諸澤是也。【書·禹貢】作孟豬。　又叶莫郞切，音茫。【詩·小雅】君子屢盟，亂是用長。【史記·序傳】殺鮮放度，周公爲盟。大任十子，周以宗疆。　又叶莫浪切，茫去聲。【黃庭經】十讀四拜朝太上，先謁太帝後北向。黃庭內經玉書暢，授者曰師受者盟。　【說文】本作𧖸，从血。篆作𥂗。【字彙】俗通从皿，故附皿部。\n\r\n考證：〔【周禮·春官·盟詛註】盟詛主於要誓。〕　謹照原文春官盟詛改春官盟祝。"}