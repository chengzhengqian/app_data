{"拼音": "chù", "部首": "角", "笔画数": "20", "Unicode": "89F8", "page": "1145", "volume": "【酉集上】【角字部】", "notes": "\r\n\r\n〔古文〕𧢻【唐韻】尺玉切【集韻】【韻會】樞玉切，𠀤衝入聲。【說文】牴也。【易·大壯】羝羊觸籓。【前漢·元帝紀】去禮義，觸𠛬法。【荀子·議兵篇】觸之者角摧。【揚子·太𤣥經】星辰不相觸。　\n\r\n又【玉篇】據也。【增韻】污也。　又觸衣。【本草綱目】褌襠，一名觸衣。　又人名。【左傳·襄十一年】鄭人賂晉侯以師觸。【註】樂師名。　又姓。【史記·趙世家】左師觸龍。　\n\r\n又【集韻】昌句切，芻去聲。亦牴也。【揚雄·羽獵賦】票禽之紲踰，犀兕之牴觸，熊羆之拏攫，虎豹之凌遽。觸叶遽，遽音詎。師古讀。　【集韻】亦作觕。\n\r\n考證：〔【揚雄·校獵賦】票禽之紲踰，犀兕之抵觸。〕　謹照原 書校獵賦改羽獵賦。"}