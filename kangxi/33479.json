{"拼音": "yī,yì", "部首": "衣", "笔画数": "6", "Unicode": "8863", "page": "1111", "volume": "【申集下】【衣字部】", "notes": "\r\n\r\n【唐韻】【集韻】【韻會】𠀤於希切，音依。【說文】上曰衣，下曰裳。【世本】胡曹作衣。黃帝時人。【白虎通】衣者，隱也。【釋名】衣，依也。人所以依以庇寒暑也。【玉篇】所以形軀依也。【類篇】象覆二人之形。【易·繫辭】黃帝、堯、舜垂衣裳，而天下治，蓋取諸乾坤。【禮·玉藻】衣，正色。裳，閒色。【傅𤣥·衣銘】衣服從其儀，君子德也。衣以飾外，德以飾內。　又絲衣，祭服也。【詩·周額】絲衣其紑。　\n\r\n又【博雅】寢衣，衾，𩏩服也。　\n\r\n又【釋名】中衣，言在外小衣之外，大衣之中也。　又心衣，抱腹而施鉤肩，鉤肩之閒施一襠，以養心也。　又面衣。【晉書·惠帝紀】尚書高光進面衣。　又耳衣。【唐·邊塞曲】金縫耳衣寒。　又綴衣，掌衣服官名。【書·立政】王左右常伯、常任、準人、綴衣、虎賁。　又白衣，未仕之稱。【後漢·崔駰傳】憲諫以爲不宜與白衣會。　又牛衣，編亂麻爲之。卽今俗呼爲龍具者。【前漢·王章傳】章疾病，無被，臥牛衣中。　又垣衣，苔也。【王融詩】垣衣不可裳。　又姓。【通志·氏族略】見《姓苑》。【正字通】明有衣勉仁、衣祐。　又人名。【高士傳】被衣，堯時人。蒲衣，舜時人。　又靑衣，地名。【史記·彭越傳】處蜀靑衣。【註】今爲臨卭。　又借服膺意。【書·康誥】紹聞衣德言。　\n\r\n又【唐韻】於旣切，讀去聲。服之也。【玉篇】以衣被人也。【增韻】著衣也。【晏子·雜下篇】衣十升之布。【前漢·東方朔傳】身衣弋綈。　\n\r\n又【韻補】於斤切。齊人言衣聲如殷，今姓有衣者，殷之謂歟。　一作㐆。【通志·六書略】卽衣字，从向、身。\n\r\n考證：〔【正字通】明有衣勉仁，衣𧙗。〕　謹照原文𧙗改祐。"}