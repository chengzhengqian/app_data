{"拼音": "zhěng", "部首": "手", "笔画数": "7", "Unicode": "628D", "page": "421", "volume": "【卯集中】【手字部】", "notes": "\n\n【唐韻】【集韻】𠀤蒸上聲。【說文】上舉也。易曰：用抍馬壯吉。◎按易渙初爻，今文作拯。疏云：用馬以自拯拔也。亦上舉之意。【揚子·方言】拔也。出㲻爲抍。㲻，古文溺字。　\n\n又【廣韻】救也，助也。【周禮·天官·職幣】振掌事者之餘財。【註】振，猶抍也。【疏】以財與之謂之抍。　\n\n又【韻會】【正韻】𠀤之庱切，音整。【集韻】諸仍切，音蒸。義𠀤同。　\n\n又【廣韻】識蒸切【集韻】書蒸切，𠀤音升。亦上舉也。　\n\n又【集韻】辰陵切，音承。又常證切，丞去聲。義𠀤同。　【說文】或从登作撜。【唐韻】【集韻】或作拯。又作承。別作丞。【聲類】【玉篇】氶，亦同抍。"}