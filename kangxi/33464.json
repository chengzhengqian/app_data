{"拼音": "wèi", "部首": "行", "笔画数": "16", "Unicode": "885E", "page": "1110", "volume": "【申集下】【行字部】", "notes": "\r\n\r\n【唐韻】【集韻】【韻會】𠀤于歲切，音熭。【篇海】防也，捍也。【玉篇】護也。【公羊傳·定四年】朋友相衞。【註】相衞，不使爲讎所勝。　\n\r\n又【爾雅·釋詁】垂也。【註】營衞守圉，皆在外垂也。　\n\r\n又【魯語】有貨以衞身也。【註】衞，營也。　\n\r\n又【書·康誥】侯甸男邦采衞。【國語註】衞，衞圻也。　又宿衞。【晉書·元帝紀】禁衞嚴警。　又榮衞。【關尹子·七釜篇】爪之生，髮之長，榮衞之行，無頃刻止。　又精衞，鳥名。【山海經】發鳩之山有鳥焉，文首、白喙、赤足，名曰精衞。常銜西山之木石，以湮東海。　又國名。【詩疏】邶、鄘、衞者，殷紂畿內地名，屬古冀州，在汲郡朝歌縣。　又水名。【書·禹貢】恆、衞旣從。【疏】衞水，出常山靈壽縣東，入滹池。　又姓。【廣韻】周文王子衞康叔之後，國滅，因氏焉。出河東、陳留二望。　\n\r\n又【集韻】乙劣切，噦入聲。【范曄·靈帝贊】微亡傋兆，《小雅》盡缺。麋鹿霜露，遂棲宮衞。　【篇海】本作䘙。省作衞。俗作衛、衞，非。\n\r\n考證：〔【書·康誥】侯甸男采衞。〕　謹照原文改侯甸男邦采衞。"}