{"拼音": "zhòu", "部首": "酉", "笔画数": "10", "Unicode": "914E", "page": "1280", "volume": "【酉集下】【酉字部】", "notes": "\r\n\r\n【唐韻】除柳切【集韻】直祐切【韻會】直久切【正韻】直又切，𠀤音胄。【說文】三重醇酒也。【玉篇】醇也，釀也。【左傳·襄二十二年】見於嘗酎，與執燔焉。【註】酒之新熟，重者爲酎。【禮·月令】孟夏之月，天子飮酎。【註】酎之言醇也。謂重釀之酒也。春酒至此始成。【史記·孝文紀】高廟酎，奏武德、文始、五行之舞。【註】張晏曰：正月旦作酒，八月成，名曰酎。酎之言純也。　\n\r\n又【史記·平準書】列侯坐酎金，失侯者百餘人。【註】漢儀注，王子爲侯，侯歲以戸口酎黃金於漢廟，皇帝臨，受獻金以助祭。大祀日飮酎，飮酎受金，金少不如斤兩，色惡，王削縣，侯免國。"}