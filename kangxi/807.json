{"拼音": "piān", "部首": "人", "笔画数": "11", "Unicode": "504F", "page": "110", "volume": "【子集中】【人字部】", "notes": "\n\n【唐韻】芳連切【集韻】【韻會】【正韻】紕延切，𠀤音篇。頗也，側也。【書·洪範】無黨無偏，王道平平。　又中之兩旁曰偏。【左傳·隱十一年】鄭伯使許大夫百里，奉許叔以居許東偏。　又屬也。【左傳·襄三年】君子謂祁奚于是能舉善矣，舉其偏不爲黨。　\n\n又【周禮·夏官】疏：五十人爲偏。　\n\n又【司馬法】車戰，二十五乗爲偏。詳前伍字註。　又偏枯。【荀子·非相篇】禹跳湯偏。【鄭註】湯半體枯。　又姓。漢偏呂。見【史游急就章】。　又偏翩篇古通用。【易·泰卦】翩翩不富以其鄰。陸德明作篇篇。古文作偏偏。\n\n考證：〔【周禮·地官】五十人爲偏。〕　謹按此夏官敍官疏文，非地官經文也。地官謹改爲夏官疏。〔【荀子·非相篇】禹跳湯偏。【鄭註】湯半䯆枯。〕　謹照原書半䯆改半體。"}