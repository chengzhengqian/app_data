{"拼音": "yuán", "部首": "犬", "笔画数": "12", "Unicode": "7328", "page": "714", "volume": "【巳集下】【犬字部】", "notes": "\r\n\r\n【廣韻】雨元切【集韻】于元切，𠀤音袁。【玉篇】似獼猴而大，能嘯。【埤雅】猨，猴屬。長臂善嘯，便攀援，故其字从援省。或曰猨性靜緩，故从爰。爰，緩也。論衡曰：猨伏於鼠。今人取鼠以繫猨頸，猨不復動。【史記·李廣傳】廣爲人長猨臂，其善射亦天性也。【司馬相如·子虛賦】赤猨蠷蝚。【後漢·方術傳】五禽之戲，四曰猨。　\n\r\n又【司馬相如·子虛賦註】象俗呼爲江猨。　\n\r\n又【玉篇】亦作蝯。【集韻】本作蝯。亦作猿𤝌𧳭。"}