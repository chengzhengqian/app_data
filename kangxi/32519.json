{"拼音": "shèn", "部首": "虫", "笔画数": "13", "Unicode": "8703", "page": "1084", "volume": "【申集中】【虫字部】", "notes": "\r\n\r\n【唐韻】時忍切【集韻】是忍切【正韻】時軫切，𠀤音腎。【禮·月令】雉入大水爲蜃。【註】大蛤曰蜃。【周禮·天官·鼈人】以時簎魚鼈龜蜃，凡貍物。【述異記】黃雀秋化爲蛤，春復爲黃雀，五百年爲蜃蛤。【山海經註】蜃，一名蚌，一名含漿。　\n\r\n又【本草】蜃，蛟之屬，其狀亦似蛇而大，有角如龍狀，紅鬣，腰以下鱗盡逆，食燕子。能吁氣成樓臺城郭之狀，將雨卽見，名蜃樓，亦曰海市。其脂和蠟作燭，香凡百步，烟中亦有樓臺之形。【漢書·天文志】海旁蜃氣象樓臺。　\n\r\n又【儀禮·旣夕禮】蜃車。【註】柩路也。迫地而行，有似於蜃。　又蜃炭。【左傳·成二年】宋文公卒，始厚葬，用蜃炭。【註】燒蜃爲炭。　又蜃器。【周禮·春官·鬯人】掌四方山川用蜃器。【莊子·人閒世】夫愛馬者，以筐盛矢，以蜃盛溺。　\n\r\n又【廣韻】時刃切，音愼。義同。　又縣名。【集韻】一作𧒏。【通志·六書略】亦作蜄。\n\r\n考證：〔【周禮·天官·鼈人】以時籍魚鼈。〕　謹照原文籍改簎。"}