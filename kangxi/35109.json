{"拼音": "zhì", "部首": "言", "笔画数": "14", "Unicode": "8A8C", "page": "1161", "volume": "【酉集上】【言字部】", "notes": "\r\n\r\n【唐韻】【集韻】【韻會】𠀤職吏切，音志。【說文】記誌也。【唐書·褚亮傳】圖史一經目，輒誌于心。【南齊書·王慈傳】朝堂榜誌。【列子·楊朱篇】大古之事滅矣，孰誌之哉。【文中子·述史篇】制誌詔𠕁，則幾乎典誥矣。【註】誌，臣下誌君之善也。　\n\r\n又【正韻】支義切，音寘。義同。　又同志。【正字通】凡史傳記事之文曰誌。【周禮·春官】小史掌邦國之志。【註】志，謂記也。\n\r\n又【漢書】有十志，俱與誌同。　\n\r\n又【類篇】或作識。【論語】女以予爲多學而識之者與。　\n\r\n又【韻會】通作痣。【史記·漢高祖紀】左股七十二黑子。【師古註】今中國通呼爲黶子，吳楚俗謂之誌。誌，記也。【南齊書·江祏傳】高宗胛上有赤誌。\n\r\n考證：〔【論語】汝以予爲多學而識之者與。〕　謹照原文汝改女。"}