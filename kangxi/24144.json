{"拼音": "xiáng", "部首": "示", "笔画数": "10", "Unicode": "7965", "page": "842", "volume": "【午集下】【示字部】", "notes": "\r\n\r\n【唐韻】似羊切【集韻】【韻會】【正韻】徐羊切，𠀤音詳。【說文】福也。一云善也。【禮·禮運】是謂大祥。【書·泰誓】襲于休祥。　又凡吉凶之兆皆曰祥。【徐鉉曰】祥，詳也。天欲降以禍福，先以吉凶之兆詳審告悟之也。【前漢·五行志】妖孽自外來謂之祥。【左傳·昭十八年】鄭之未災也，里析曰：將有大祥。【註】祥，變異之氣。【疏】祥者，善惡之徵。中庸必有禎祥，吉祥也。必有妖孽，凶祥也。則祥是善事，而析以災爲祥者，對文言耳。書序：亳有祥桑。五行傳：時有靑眚靑祥，白眚白祥之類，皆以惡徵爲祥。是祥有善有惡，故杜云變異之氣。　又祭名。【禮·閒傳】父母之喪期而小祥，又期而大祥。【疏】大祥二十五月。　又通詳。【史記·自序】隂陽之術大祥。【漢書】作詳。"}