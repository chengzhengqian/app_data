{"拼音": "jué", "部首": "玉", "笔画数": "8", "Unicode": "73A6", "page": "728", "volume": "【午集上】【玉字部】", "notes": "\r\n\r\n【唐韻】【集韻】【韻會】古穴切【正韻】居穴切，𠀤音決。【說文】玉佩也。【廣韻】佩如環而有缺，逐臣待命於境，賜環則返，賜玦則絕。義取訣。【史記·項羽紀】范增數以手循玦示項羽。【前漢·五行志】佩之金。【註】師古曰：半環曰玦。【白虎通】君子能決斷則佩玦。玦，環之不周也。　又射者著於右手大指以鉤弦者亦謂之玦。【禮·內則】右佩玦。【詩·衞風·童子佩韘傳】韘，玦也。【疏】玦，挾矢時所以持弦飾也。【釋文】玦，本又作決。【小雅】決拾旣佽。　\n\r\n又【詩話】紫玉玦茶也，烏玉玦墨也。【蘇軾·謝惠茶詩】空煩赤泥印，遠致紫玉玦。【孫莘老寄墨詩】近者唐夫子，遠致烏玉玦。　【集韻】或作璚。"}