{"拼音": "bó,pāi,pò", "部首": "手", "笔画数": "8", "Unicode": "62CD", "page": "425", "volume": "【卯集中】【手字部】", "notes": "\n\n【廣韻】【正韻】普百切【集韻】【韻會】匹陌切，𠀤音魄。【說文】本作𢫦。拊也。【釋名】搏也。以手搏其上也。【唐書·曹確傳】優人李可及，能新聲自度曲，少年爭慕之，號爲拍彈。【𨻰晹樂書】九部樂有拍板，韓文公目爲樂句。【琴集】大胡笳十八拍，小胡笳十九拍，𠀤蔡琰作。　又拍張，手搏捽，胡之戲也。【南史·王敬則傳】善拍張，宋帝使跳刀，接無不中，仍撫髀拍張。　\n\n又【集韻】莫白切，音陌。擊也。亦與𢫦同。　\n\n又【集韻】【韻會】【正韻】𠀤伯各切，音博。與胉膊𠀤同。【周禮·天官·醢人】饋食之豆，其實豚拍。【註】鄭杜皆以拍爲膊，謂脅也。或曰豚拍肩也，今河閒名豚脅，聲如鍛鎛。"}