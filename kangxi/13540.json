{"拼音": "shí", "部首": "日", "笔画数": "10", "Unicode": "6642", "page": "494", "volume": "【辰集上】【日字部】", "notes": "\n\n〔古文〕旹【唐韻】【集韻】【韻會】市之切【正韻】辰之切，𠀤音蒔。【說文】四時也。【釋名】四時，四方各一時。時，期也，物之生死各應節期而至也。【書·堯典】敬授人時。【傳】敬記天時以授人也。【又】朞三百有六旬有六日，以閏月定四時成歲。【禮·孔子閒居】天有四時，春秋冬夏。【淮南子·天文訓】隂陽之專精爲四時。【又】三月而爲一時。　\n\n又【韻會】辰也，十二時也。　\n\n又【廣韻】是也。【書·堯典】黎民於變時雍。【傳】時，是也。【詩·大雅】曰止曰時，築室于兹。【朱傳】可以止于是，而築室矣。　\n\n又【博雅】伺也。【論語】孔子時其亡也，而往拜之。【疏】謂伺虎不在家時而往謝之。　\n\n又【博雅】善也。【廣韻】中也。　又地名。【左傳·莊九年】戰于乾時。【註】乾時，齊地。時水在樂安界，岐流旱則竭涸，故曰乾時。　又姓。【廣韻】良吏傳有時苗。《何氏姓苑》云：今鉅鹿人。　又與塒同。【詩·王風】雞棲于塒。【釋文】塒，本亦作時。　\n\n又【韻補】叶上紙切。【王粲·七釋】不以志易道，不以身後時。進德修業，與世同理。　又叶側吏切。【屈原·離騷】忳鬰邑余侘傺兮，吾獨窮苦乎此時也。叶下態，態音替。"}