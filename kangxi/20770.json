{"拼音": "jū", "部首": "玉", "笔画数": "12", "Unicode": "741A", "page": "734", "volume": "【午集上】【玉字部】", "notes": "\r\n\r\n【唐韻】九魚切【集韻】【韻會】【正韻】斤於切，𠀤音居。【說文】瓊琚。【詩·衞風】投我以木瓜，報之以瓊琚。【傳】琚，佩玉名。佩有琚瑀，所以納閒。【疏】謂納衆玉與珩上下之閒。朱氏曰：佩有珩者，佩之上橫者也。下垂三道，貫以𧓍珠。璜如半璧，繫於兩旁之下端。琚如圭而正方，在珩璜之中，瑀如大珠，在中央之中，別以珠貫，下繫於璜，而交貫於瑀，復上繫於珩之兩端。衝牙如牙，兩端皆銳，橫繫於瑀下，與璜齊，行則衝璜出聲也。又錢氏曰：佩玉之雙璜，上繫於珩。又有組以左右交牽之，使得因衡之抑揚，以自相衝擊，而於二組相交之處，以物居其閒，交納而拘捍之，故謂之琚。或以大珠，或雜用瑀石。詩言琚用瓊，則佩之美者也。　\n\r\n又【集韻】求於切，音渠。義同。【詩·衞風·瓊琚註】徐邈讀。　【類篇】亦作𤩵。\n\r\n考證：〔別以珠貫，下繫於橫，而交貫於瑀。〕　謹按詩疏文義橫改璜。"}