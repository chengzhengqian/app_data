{"拼音": "pǐn", "部首": "口", "笔画数": "9", "Unicode": "54C1", "page": "188", "volume": "【丑集上】【口字部】", "notes": "\n\n【唐韻】丕飮切【集韻】【韻會】丕錦切，𠀤匹上聲。【說文】衆庶也。【廣韻】類也。【易·乾卦】品物流形。【疏】品類之物，流布成形。　\n\n又【書·舜典】五品不遜。【疏】品爲品秩，一家之內，尊𤰞之差，卽父母兄弟子是也。　\n\n又【增韻】物件曰品。【書·禹貢】厥貢惟金三品。【疏】鄭元以爲金三品者，銅三色也。【易·巽卦】田獲三品。【註】一曰乾豆，二曰賔客，三曰充君之庖。【禮·禮器】薦不美多品。\n\n又【少儀】問品味，曰：子亟食于某乎。【疏】品味者，殽饌也。【周禮·天官·膳夫】品嘗食。【註】品者，每物皆嘗之，道尊者也。　\n\n又【韻會】品格也。【禮·檀弓】品節斯，斯之謂禮。【疏】品，階格也，節制斷也。　\n\n又【玉篇】齊也。【周語】品其百籩。　又同也。【前漢·李尋傳】百里爲品。【註】孟康曰：品，同也，言百里內數度同也。　\n\n又【玉篇】官品。【周語】外官不過九品。【註】九卿也。　\n\n又【廣韻】式也，法也。　\n\n又【廣韻】二口則生訟，三口乃能品量。　又官名。【正字通】唐宦官曰品官。　\n\n又【廣韻】姓也。出何氏姓苑。【正字通】明有品嵒。　又地名。【左傳·文十六年】楚予乗馹，會師于臨品。　\n\n又【前漢·西域傳】戎盧國王治𤰞品城。\n\n考證：〔【書·禹貢】厥貢惟金三品。【疏】鄭云以爲金三品者，銅三色也。〕　謹照原文鄭云改鄭元。〔【左傳·文十五年】楚予乗驛。〕　謹照原文十五年改十六年。驛改馹。"}