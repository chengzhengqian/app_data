{"拼音": "jī,qī,qí", "部首": "月", "笔画数": "12", "Unicode": "671F", "page": "506", "volume": "【辰集上】【月字部】", "notes": "\n\n〔古文〕𣅆𠔸【唐韻】【集韻】【韻會】𠀤渠之切，音其。【說文】會也。【易·歸妹】歸妹愆期。　\n\n又【書·大禹謨】耄期倦于勤。【禮·曲禮】百年曰期頤。【註】期，猶要也。　\n\n又【書·大禹謨】期于予治。【傳】期，當也，當于治體。　\n\n又【前漢·路溫舒傳】刻木爲吏，期不對。【註】期，必也。　\n\n又【莊子·庚桑楚】志乎期費。【註】期，卒也。費，耗也。　\n\n又【莊子·寓言篇】無經緯本末以期年耆者，是非先也。【註】期，待也。　\n\n又【玉篇】時也，契約也。【廣韻】信也，限也。　\n\n又【爾雅·釋宮】八達謂之崇期。【註】四道交出。　又口吃。【史記·周昌傳】臣期期知其不可。　\n\n又【集韻】居之切，音姬。朞，亦書作期。【易·繫辭】凡三百有六十當期之日。\n\n又【左傳·昭二十三年】叔孫旦而立期焉。【註】從旦至莫爲期。【釋文】期，本又作朞。　\n\n又【韻補】叶渠尤切。【班婕妤·自悼賦】奉供養於東宮兮，托長信之末流。共灑埽於帷幄兮，永終死以爲期。　又叶巨椅切。【漢·淳于長夏承𥓓】於𥡆皇祖，天挺應期。佐時理物，紹從先軌。"}