{"拼音": "xiōng", "部首": "凵", "笔画数": "4", "Unicode": "51F6", "page": "135", "volume": "【子集下】【凵字部】", "notes": "\n\n〔古文〕𣧑【唐韻】【正韻】許容切【集韻】【韻會】虛容切，𠀤音胷。【說文】象地穿交陷其中。【徐曰】惡不可居。象地之塹也，惡可陷人也。【爾雅·釋詁】咎也。【疏】謂咎惡也。\n\n又【玉篇】短折也。又與忷通。【集韻】憂懼。【晉語】敵入而凶。【註】凶猶凶凶，恐懼。亦作兇。【說文】擾恐也。又叶虛王切，貺平聲。【東方朔·七諫】業失之而不救兮，尚何論乎禍凶。彼離畔而朋黨兮，獨行之士其何望。\n\n（兇）【唐韻】【集韻】【正韻】許容切【韻會】虛容切，𠀤音胷。【說文】擾恐也。从人在凶下。【左傳·僖二十八年】曹人兇懼。【玉篇】懼聲也。\n\n又【增韻】凶，通作兇。【唐詩】除兇報千古。\n\n又【集韻】或作恟忷。\n\n又【唐韻】【正韻】許拱切【集韻】【韻會】詡拱切，𠀤胷上聲。義同。"}