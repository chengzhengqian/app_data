{"拼音": "lóu", "部首": "虫", "笔画数": "15", "Unicode": "877C", "page": "1095", "volume": "【申集中】【虫字部】", "notes": "\r\n\r\n【唐韻】落侯切【集韻】郞侯切【正韻】盧侯切，𠀤音樓。螻蛄。詳蛄字註。　又螻蟈，蛙也。詳蟈字註。　又土螻，獸名。【山海經】崑崙之丘有獸焉，其狀如羊而四角，名曰土螻，是食人。【竹書紀年註】有大螻如羊。【魏公卿上尊號奏】有熊之興，地出大螻。　\n\r\n又【說文】螭亦名地螻。　又囿名。【晉語】趙𥳑子田于螻。【註】螻，晉君之囿。　\n\r\n又【集韻】龍珠切，音廔。天螻，蟲名。【爾雅·釋蟲】螜，天螻。【古今注】螻蛄，一名天螻。【揚子·方言】蠀螬，秦、晉之閒謂之蠹，或謂之天螻。　又音漏。內病也。【周禮·天官·內饔】馬黑脊而般臂螻。【羣經音辨】螻，干寶讀去聲。【呂氏春秋】戸樞不腐，流水不螻。　【禮記】作漏。"}