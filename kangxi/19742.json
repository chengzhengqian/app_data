{"拼音": "quǎn", "部首": "犬", "笔画数": "4", "Unicode": "72AC", "page": "705", "volume": "【巳集下】【犬字部】", "notes": "\n\n【唐韻】【集韻】【韻會】【正韻】𠀤苦𥌭切，圈上聲。【說文】狗之有縣蹏者也。象形。孔子曰：視犬之字，如畫狗也。【埤雅】傳曰：犬有三種，一者田犬，二者吠犬，三者食犬。食犬若今菜牛也。【書·旅獒】犬馬非其土性不畜。【禮·曲禮】效犬者，左牽之。【疏】狗，犬通名。若分而言之，則大者爲犬，小者爲狗。故月令皆爲犬，而周禮有犬人職，無狗人職也。但燕禮亨狗，或是小者，或通語耳。　\n\n又【禮·曲禮】犬曰羹獻。【周禮·秋官·司寇·犬人疏】犬是金屬，故連類在此。犬有二義，以能吠止人則屬艮，以能言則屬兌。　\n\n又【史記·司馬相如傳】其親名之曰犬子。　\n\n又【左傳·隱八年】遇於犬丘。【註】犬丘，垂也。地有兩名。"}