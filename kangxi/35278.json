{"拼音": "shì", "部首": "言", "笔画数": "16", "Unicode": "8AE1", "page": "1169", "volume": "【酉集上】【言字部】", "notes": "\r\n\r\n【唐韻】【集韻】【韻會】𠀤神至切，音示。【說文】行之迹也。【爾雅·釋詁】靜也。【疏】人死將葬，誄列其行而作之也。【釋名】曳也。物在後爲曳，言名之於人亦然也。【白虎通】諡之爲言引也。引列行之迹，所以進勸成德，使上務節也。【增韻】誄行立號以易名也。【汲冢周書】維周公旦、太公望，開嗣王業，攻于牧野之中，終葬，乃制諡敘法，大行受大名，細行受細名，行出于己，名生于人。【詩·大雅】文王在上。【註】愼也，悉也。生存之行，終始悉錄之以爲諡也。【穀梁傳·范甯註】諡者，所以勸善而懲惡。【禮·檀弓】死諡周道也。【疏】殷以上有生號，仍爲死後之稱，周則死後別立諡。【周禮·春官·大史】小喪賜諡。【疏】賜諡之制實始於周也。　\n\r\n又【集韻】【類篇】𠀤於賜切，音縊。\n\r\n又【集韻】【類篇】𠀤羊至切，音肄。義𠀤同。　【類篇】或省作𧨦。與謚別。"}