{"拼音": "gǒng", "部首": "工", "笔画数": "6", "Unicode": "5DE9", "page": "325", "volume": "【寅集中】【工字部】", "notes": "\n\n【廣韻】與𢀜同。\n\n（鞏）【唐韻】【正韻】居竦切【集韻】【韻會】古勇切，𠀤音拱。【說文】以韋束也。【易·革卦】鞏用黃牛之革。　\n\n又【爾雅·釋詁】鞏，固也。【又】硈，鞏也。【註】硈然堅固。【詩·大雅】藐藐昊天，無不克鞏。　\n\n又【揚子·方言】鞏，火乾也。凡有汁而乾謂之煎，東齊謂之鞏。　又國名。【左傳·昭十五年】闕鞏之甲，武所以克商也。【註】闕鞏國所出鎧。　\n\n又【廣韻】縣名。【左傳·昭二十五年】尹文公涉於鞏。【註】於鞏縣涉洛水也。　又羌名。【前漢·趙充國傳】煎鞏，黃羝之屬。【後漢·順帝紀】討鞏唐羌。　又州名。【韻會】唐渭州，宋攺鞏州。　又姓。【左傳·成二年】晉侯使鞏朔獻齊捷於周。"}