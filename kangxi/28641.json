{"拼音": "sù", "部首": "聿", "笔画数": "8", "Unicode": "8083", "page": "971", "volume": "【未集中】【聿字部】", "notes": "\r\n\r\n〔古文〕𦘡䏋𢙻【唐韻】息逐切【集韻】【韻會】息六切【正韻】蘇谷切，𠀤音宿。【說文】持事振敬也。从聿在𣶒上，戰戰兢兢也。【廣韻】恭也，敬也，戒也。【書·太甲】社稷宗廟，罔不祗肅。【傳】肅，嚴也。言能嚴敬鬼神而遠之。\n\r\n又【洪範】恭作肅。【疏】貌能恭，則心肅敬也。【禮·玉藻】色容厲肅。【疏】厲，嚴也。肅，威也。　\n\r\n又【爾雅·釋言】肅雝，聲也。　又縮也。【詩·豳風】九月肅霜。【傳】肅，縮也，霜降而收縮萬物。【禮·月令】季春行冬令，則寒氣時發，草木皆肅。【註】謂枝葉縮栗。　\n\r\n又【爾雅·釋詁】進也。【詩·大雅】民有肅心，荓云不逮。【箋】肅，進也。【禮·曲禮】客固辭，主人肅客而入。【註】肅，進也。進客謂道之。　\n\r\n又【左傳·成十六年】爲事之故，敢肅使者。【註】肅手至地，若今撎。【禮·少儀】婦人吉事，雖有君賜肅拜。【註】肅拜，拜低頭也。【周禮·春官·大祝】辨九𢷎，九曰肅𢷎。【註】肅拜，但俯下手，今時撎是也。　又急也。【禮·禮運】𠛬肅而俗敝，則法無常。【疏】肅，駿急也。【淮南子·本經訓】肅而不悖。【註】肅，急也。雖急，不促悖。　\n\r\n又【爾雅·釋訓】肅肅，敬也。【又】肅肅，恭也。　\n\r\n又【詩·周南】肅肅兔𥁕。【朱註】肅肅，整飭貌。　\n\r\n又【詩·小雅】肅肅謝功，召伯營之。【箋】肅肅，嚴正之貌。　\n\r\n又【詩·召南】肅肅宵征。【傳】肅肅，疾貌。　\n\r\n又【詩·唐風】肅肅鴇羽。【傳】肅肅，鴇羽聲。　又姓。漢鴈門太守肅祥。　\n\r\n又【諡法】剛德克就曰：肅執心決斷曰肅。　又國名。【左傳·昭九年】肅愼，燕亳，吾北土也。\n\r\n又【書序】肅愼來賀。【山海經】肅愼之國，在白民北。　又州名。【韻會】古月支國地，漢置酒泉郡，後魏以酒泉爲甘州，隨分福祿縣置肅州。　又馬名。【左傳·定三年】唐成公如楚，有兩肅爽馬，子常欲之。【註】肅爽，駿馬名。　又通作宿。【儀禮·特牲饋食禮】乃宿尸。【註】宿，進也。【禮·祭統】宮宰宿夫人。【註】宿，戒也。　\n\r\n又【集韻】所六切，音縮，鳥飛。同䎘。　\n\r\n又【字彙補】先妙切，音嘯。敬也。【釋名】簫，肅也，其音肅肅然而淸也。　\n\r\n又【韻補】叶音瑟。【陸機詩】羈旅遠遊宦，託身承華側。撫劒遵銅輦，振纓盡祇肅。【韻會】古凡夙音，多讀如息。尚書肅愼氏，史記作息愼。草疏宿菜，幽州人謂之息菜。"}