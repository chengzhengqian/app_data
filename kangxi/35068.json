{"拼音": "qiáo,qiào", "部首": "言", "笔画数": "14", "Unicode": "8C2F", "page": "1182", "volume": "【酉集上】【言字部】", "notes": "\r\n\r\n〔古文〕誚【唐韻】才肖切【集韻】【韻會】才笑切【正韻】在笑切，𠀤樵去聲。【說文】嬈譊也。【廣雅】呵也。【廣韻】責也。【增韻】以辭相責也。【揚子·方言】讓也，齊楚宋衞荆𨻰之閒曰譙。自關而西秦晉之閒，凡言相責讓曰譙讓。【史記·萬石君傳】子孫有過失，不譙讓爲便坐對案不食。【前漢·高帝紀】樊噲亦譙讓羽。【師古註】譙讓，以辭相責也。【史記·樊噲傳】作誚讓。譙誚二字古通。互詳誚字註。　又山水名。【山海經】譙明之山，譙水出焉，西流注于河。　\n\r\n又【廣韻】昨焦切【集韻】【韻會】慈焦切【正韻】慈消切，𠀤音樵。樓之別稱也。【史記·𨻰涉世家】守丞與戰譙門中。【師古註】譙門，謂門上爲高樓，以望遠者耳。樓一名譙，故謂美麗之樓爲麗譙。譙，亦呼爲巢。所謂巢車者，亦於兵車之上爲樓以望敵也。譙、巢聲相近，本一物也。【莊子·徐無鬼】盛鶴列于麗譙之閒。　又國名。【左傳·隱二年杜註】譙國龍亢縣東南有向城。　又縣名。沛郡有譙縣。見【前漢·地理志】。　又姓。譙周。見【後漢·五行志】。　又通作樵。【前漢·趙充國傳】部曲相保，爲壍壘木樵。【師古註】與譙同。　亦通作燋。【詩·豳風】予羽譙譙。【毛傳】譙譙，殺也。【鄭箋】譙或作燋。　\n\r\n又【字彙補】視隹切，音誰。【史記·衞綰傳】景帝立，歲餘不譙呵綰。【註】索隱曰：譙呵，音誰何，猶借訪也。"}