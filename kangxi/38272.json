{"拼音": "bàn,biǎn,biàn,pián", "部首": "辛", "笔画数": "21", "Unicode": "8FAF", "page": "1252", "volume": "【酉集下】【辛字部】", "notes": "\r\n\r\n同辨。【說文】判也。【廣韻】別也。【易·履卦】君子以辯上下，定民志。　又詳審也。【周禮·天官】惟王建國，辯方正位。　又明悉也。【易·大有】明辯晳也。　\n\r\n又【集韻】巧言也。【禮·王制】言僞而辯。【史記·荀卿傳】鄒衍之術，迂大而閎辯。　又爭辯也。【禮·鄕飮酒義】不慢不爭，則遠于鬭辯矣。　\n\r\n又【說文】治也。【書·酒誥】勿辯乃司。【左傳·昭元年】主盟者誰能辯焉。【註】辯，治也。　又微辯，諷諭也。【禮·儒行】其過失可微辯而不可面數也。　又與徧通。【禮·樂記】其治辯者其禮具。【註】辯，徧也。【史記·五帝紀】辯于羣神。【書·舜典】作徧。　又與平通。【字彙補】平均也。【史記·五帝紀】辯秩東作，辯秩西成。【書·堯典】作平。　\n\r\n又【五音集韻】下辯，地名。在武鄕。　\n\r\n又【集韻】【韻會】筆列切【正韻】必列切，𠀤音䇷。與貶同。【周禮·秋官·士師】若邦凶荒，則以荒辯之法治之。【註】辯，當爲貶。遭饑荒，則𠛬罰、國事有所貶損。"}