{"拼音": "chù,xù", "部首": "田", "笔画数": "10", "Unicode": "755C", "page": "761", "volume": "【午集上】【田字部】", "notes": "\r\n\r\n〔古文〕嘼【唐韻】丑六切【集韻】敕六切【正韻】昌六切，𠀤音觸。【說文】田畜也。引《淮南子》註言：田之汙下黑土者，可畜牧也。○按《淮南》無此語。　又積也。【禮·月令】仲秋之月，乃命有司，趣民收斂，務畜菜。【註】始爲禦冬之備。【釋文】畜，丑六反。\n\r\n又【內則】子婦無私貨，無私畜。　又止也。【孟子】畜君何尤。【註】畜，止也。敕六反。　又大畜，小畜，𠀤易卦名。　\n\r\n又【廣韻】【集韻】【韻會】【正韻】𠀤許六切，音旭。養也。【易·師卦】地中有水師，君子以容民畜衆。【論語】君賜生，必畜之。【史記·樂毅傳】臣恐侍御者不察先王之所以畜幸臣之理。　又容也。【左傳·襄二十六年】天下誰畜之。【註】畜，猶容也。許六反。　又六畜。【左傳·桓六年】奉牲以告曰：博碩肥腯，謂民力之普存也。謂其畜之碩大蕃滋也。【釋文】畜，許六反。【註】六畜旣大而滋也。【禮·曲禮】問庶人之富，數畜以對。【疏】謂雞豚之屬。【釋文】許六反，鄭註：周禮云始養曰畜。○按六畜之畜，古俱許六反，今人𠀤讀作昌六反。　又起也。【詩·小雅】拊我畜我。【箋】畜，起也。【釋文】喜郁反。　又順也。【禮·祭統】孝者，畜也。順于道，不逆于倫，是之謂畜。【註】畜謂順於德敎。【釋文】許六反。　又孝也。【禮·孔子閒居】無服之喪，以畜萬邦。【註】畜，孝也。使萬邦之民競爲孝也。　\n\r\n又【莊子·徐無鬼】許由曰：堯畜畜然仁，吾恐其爲天下笑。　又留也。【禮·儒行】易祿而難畜也。【註】難畜，難以非義久留也。　又姓。漢畜客，畜意，天水有畜氏。　\n\r\n又【廣韻】【集韻】【正韻】𠀤許救切，音齅。【左傳·僖十九年】古者六畜不相爲用。【疏】養之曰畜，用之曰牲。【釋文】畜，許又反。【周禮·天官·庖人】掌共六畜。【註】六畜，六牲也。【釋文】畜，許又反。　\n\r\n又【集韻】丑救切，惆去聲。【周禮·天官·獸醫疏】在野曰獸，在家曰畜。【前漢·尹翁歸傳】掌畜官，音義。𠀤與獸同。"}