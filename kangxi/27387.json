{"拼音": "huí,huì", "部首": "糸", "笔画数": "18", "Unicode": "7E62", "page": "939", "volume": "【未集中】【糸字部】", "notes": "\r\n\r\n【廣韻】【集韻】【韻會】【正韻】𠀤胡對切，音潰。【說文】織餘也。【玉篇】紐繢也。【急就篇註】繢亦絛組之屬，似纂而色赤。　\n\r\n又【類篇】一曰畫也。【周禮·春官·司几筵】諸侯祭祀席蒲筵繢純。【註】繪，畫文也。\n\r\n又【冬官·考工記】畫繢之事，雜五色。【禮·曲禮】飾羔鴈者以繢。【疏】畫布爲雲氣。【前漢·食貨志】以繢爲皮幣。【註】繢，繡也。繪五采而爲之。　又與繪同。【禮·玉藻】緇布冠繢緌。【註】繢，或作繪。　\n\r\n又【集韻】戸賄切，音瘣。義同。　\n\r\n又【集韻】胡隈切，音回。【類篇】采色鮮也。　\n\r\n又【集韻】胡骨切，音搰。義同。　\n\r\n又【集韻】求位切。𦆠或作繢。\n\r\n考證：〔【集韻】戸賄切，音塊。〕　謹按塊在隊韻，賄在賄韻，戸賄切不得音塊，謹照集韻音塊改音瘣。"}