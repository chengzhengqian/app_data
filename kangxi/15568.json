{"拼音": "zhú,zhǔ", "部首": "木", "笔画数": "25", "Unicode": "6B18", "page": "564", "volume": "【辰集中】【木字部】", "notes": "\n\n【唐韻】陟玉切【集韻】【韻會】株玉切，𠀤音劚。【說文】斫也。齊謂之鎡錤。一曰斤柄，性自曲者。【周禮·冬官考工記·車人】半矩謂之宣，一宣有半謂之欘，一欘有半謂之柯。【鄭註】倉頡篇有柯欘。【管子·霸言篇】匠人有以感斤欘，故繩可得而料也。俗作欘。　\n\n又【類篇】一曰木名。枝上曲。【山海經】神民之丘，建木百仞，無枝，有九欘，下有九枸。　\n\n又【類篇】直角切，音濯。鋤也。【爾雅·釋器】斪斸謂之定。【李巡曰】鋤別名。【玉篇】欘，或作斸。"}