{"拼音": "lǎo,liáo", "部首": "木", "笔画数": "16", "Unicode": "6A51", "page": "553", "volume": "【辰集中】【木字部】", "notes": "\n\n【唐韻】【集韻】【韻會】𠀤魯皓切，音老。【說文】椽也。【廣韻】簷前木。【楚辭·九歌】桂棟兮蘭橑。【韻會】通作轑。【前漢·張敞傳】得之殿屋重轑中。蘇林曰：重棼也。師古曰：今之廊舍，一邊虛爲兩夏者。　又車前蓋如弓形者，謂之橑。【周禮·冬官考工記·輪人】弓鑿廣四枚。【註】弓蓋橑也。漢世呼弓爲橑子，所以庇車者。【淮南子·說林訓】蓋非弓不能蔽日，輪非輻不能追疾。　又木段也。【管子·侈靡篇】雕卵然後瀹之，雕橑然後爨之。　\n\n又【集韻】憐蕭切【正韻】落蕭切，𠀤音聊。蓋骨也。\n\n考證：〔【周禮輪人】弓鑿廣二枚。〕　謹照原文二改四。"}