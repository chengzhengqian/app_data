{"拼音": "bǎi", "部首": "手", "笔画数": "11", "Unicode": "636D", "page": "435", "volume": "【卯集中】【手字部】", "notes": "\n\n【唐韻】比買切【集韻】【韻會】【正韻】補買切，𠀤拜上聲。【說文】兩手擊也。一曰擲也。【左思·吳都賦】莫不衂銳挫鋩，拉捭摧藏。【註】鳥獸莫不衂挫鋒鋩拉擲折挫之也。　又與擺通。鬼谷子有捭闔篇，戰國時蘇秦學捭闔揣摩，捭之者開也，闔之者閉也。　\n\n又【集韻】部買切，排上聲。義同。　又普未切，音睥。毀也。與𢽛同。　\n\n又【韻會】【正韻】𠀤博厄切，音蘖。【禮·禮運】燔黍捭豚。【疏】捭析豚肉，加於燒石之上而熟之。【釋文】或作擗。又作擘。"}