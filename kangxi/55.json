{"拼音": "gě,gè", "部首": "丨", "笔画数": "3", "Unicode": "4E2A", "page": "78", "volume": "【子集上】【丨字部】", "notes": "\n\n【廣韻】【正韻】古賀切【集韻】居賀切，𠀤歌去聲。枚也。【儀禮·大射儀】司射入于次搢三挾一个。又一人曰一个。【左傳·昭三年】齊公孫竈卒。晏子曰：又弱一个焉。　又物數。【周禮·冬官考工記·匠人】廟門容大扃七个。【註】每个長三尺。　又四面偏室。【禮·月令】孟春，天子居靑陽左个。季春居右个。【註】明堂旁舍也。　\n\n又【禮·檀弓】有若曰：國君七个，遣車七乗。大夫五个，遣車五乗。【註】个謂所包遣奠牲體臂臑也。折爲七段五段，以七乗五乗遣車載之。　又通作介。獨也，偏也。【莊子·養生主】是何人惡乎介也。天之生是使獨也。【註】介謂刖一足者。【史記·張耳𨻰餘傳】獨介居河北。【註】介，特也。𠀤與个通。【書·秦誓】若有一介臣。【大學】作一个臣。【左傳·襄八年】一介行李，卽一个。\n\n又【昭二十八年】君亦不使一个，辱在寡人。卽一介，互通。　\n\n又【集韻】古案切。與幹同。射侯舌也。【周禮·冬官考工記】梓人爲侯，上兩个與其身三，下兩个半之。【註】上个，最上幅也。射侯之制，上廣下陿，自棲鵠而上，以侯爲三分，身居中，兩个爲兩邊，其大小皆同。自鵠而下，則其身與上身同，而兩邊惟得其半，蓋下陿也。　\n\n又【六書本義】个，竹一枝也。【史記·貨殖傳】竹竿萬个。从竹省半爲意。【韓愈·合江亭詩】栽竹逾萬个。𠀤與箇同。\n\n考證：〔【儀禮·大射儀】司射入於次搢三个挾一个。〕　謹照原文搢三下省个字 \n\n（個）【字彙】與个同。【鄭康成·儀禮註】俗呼个爲個。◎按個爲後人增加。从个、箇爲正。"}