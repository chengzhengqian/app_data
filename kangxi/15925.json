{"拼音": "sè,shà", "部首": "止", "笔画数": "14", "Unicode": "6B70", "page": "576", "volume": "【辰集下】【止字部】", "notes": "\n\n【唐韻】色立切【集韻】色入切，𠀤音濇。【說文】不滑也。【玉篇】難轉也。　\n\n又【博雅】歰，吃也。【揚子·方言】𧬯極，吃也。楚語也。或謂之軋，或謂之歰。【郭註】語歰難也。　\n\n又【六書故】水涸行艱謂之歰，味苦歰亦謂之歰。　\n\n又【集韻】色甲切，音箑。與翣同。棺羽飾也。【周禮·天官】縫人衣翣柳之材。【註】翣柳作接橮。鄭司農云：接讀爲歰，橮讀爲柳，皆棺飾。檀弓曰：周人牆置翣。《春秋傳》曰四歰不蹕。今《左傳》歰作翣。　【說文】从四止。【徐鉉曰】四皆止，故爲歰。當作歰。經典作歰。【集韻】或作澀、𣥒、澁。詳水部澀字註。歰从二𣥒。"}