{"拼音": "jī", "部首": "木", "笔画数": "6", "Unicode": "673A", "page": "510", "volume": "【辰集中】【木字部】", "notes": "\n\n【唐韻】【集韻】【韻會】居履切【正韻】居里切，𠀤音几。【說文】木名。【山海經】單狐之山多机木。【郭註】狀如楡，可燒以糞田。　又與几通。【易·渙卦】渙奔其机。【註】承物者也。【家語】仰視榱桷，俯察机筵。【註】机作几。　\n\n又【集韻】居狋切【韻會】居宜切，𠀤音饑。亦木名也。　\n\n又【類篇】牛吠切，音刵。椹也。\n\n（機）【唐韻】【韻會】居衣切【集韻】居希切，𠀤音幾。【說文】主發謂之機。【書·太甲】若虞機張，往省括于度則釋。【尚書·大傳】捕獸機檻陷。【大學】其機如此。【註】發動所由。【疏】關機也。動於近，成於遠。　又星名。【博雅】斗星三爲機。【通卦驗】遂皇始出，握機矩，法北斗七星，而立七政。　\n\n又【集韻】織具謂之機杼，機以轉軸，杼以持緯。　又氣運之變化曰機。【莊子·天運篇】意者有機，緘而不得已耶。【至樂篇】萬物皆出於機，皆入於機。　又機械，巧術也。【莊子·天地篇】有機械者，必有機事。有機事者，必有機心。　又天機，天眞也。【莊子·大宗師篇】嗜慾深者天機淺。　\n\n又【韻會】要也，會也，密也。【書·臯陶謨】一日二日萬幾。【疏】作機。　又木名。【山海經】單狐之山多機木。【郭註】機，去聲。　【正韻】作堅溪切，音雞，非。"}