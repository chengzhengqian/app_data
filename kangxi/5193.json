{"拼音": "shù", "部首": "土", "笔画数": "14", "Unicode": "5885", "page": "237", "volume": "【丑集中】【土字部】", "notes": "\n\n【廣韻】辰與切【集韻】【韻會】上與切【正韻】承與切，𠀤署上聲。田廬也。又圃墅。【晉書·謝安傳】與兄子元圍碁，賭別墅。　又別館。【唐書·裴休傳】與兄弟隱家墅，講經著書。　又許墅，地名，在蘇州城西。【圖經】秦始皇求吳王劒，白虎蹲于丘上，逐之，西走至此，裂爲池，因名曰虎疁。吳越時避鏐音，攺許墅。　\n\n又【集韻】以者切，音野。【說文】郊外也。【毛氏韻增】野，古墅字。後人以其借爲郊野字，復加土于下以別之。【正字通】毛說似而非。野本郊野朴野。古無墅地墅名。後人家廬外立別墅，因借郊野之野，加土轉聲作墅。"}