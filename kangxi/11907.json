{"拼音": "bèi,pái,pǎi", "部首": "手", "笔画数": "11", "Unicode": "6392", "page": "437", "volume": "【卯集中】【手字部】", "notes": "\n\n【唐韻】【正韻】步皆切【集韻】【韻會】蒲皆切，𠀤音牌。【說文】擠也。一曰推也。【增韻】斥也。【禮·少儀】排闔說屨於戸內者，一人而已矣。【疏】排推門扇也。【史記·樊噲傳】廼排闥直入。\n\n又【魯仲連傳】爲人排患釋難，解紛亂而無取也。【前漢·賈誼傳】所排擊剝割，皆眾理解也。　又列也，安置也。【前漢·朱買臣傳】相推排成列中庭拜謁。【莊子·大宗師】安排而去化。　又彭排。軍器也。《釋名》彭旁也。在旁排敵禦攻也。【後漢·袁紹傳】蒙楯而行。【註】楯今之旁排也。　\n\n又【集韻】【韻會】𠀤步拜切，音憊。排揩，强突也。　又與𩋂囊韛通。吹火韋囊也。【後漢·杜詩傳】造水排鑄農器。【註】冶者爲排以吹炭，令激水鼓之。【魏志·韓暨傳】爲監冶謁者，乃作水排，利益三倍於前。【晉書·杜預傳】作人排新器。　\n\n又【正韻】薄邁切，音敗。義同。　又叶邊迷切，音鎞。【謝靈運·登石門最高頂詩】心契九秋幹，日翫三春荑。居常以待終，處順故安排。\n\n考證：〔又彭排。【釋名】軍器也。彭，旁也，在旁排敵禦攻也。〕　謹按軍器也非釋名原文，謹改爲又彭排。軍器也。釋名彭旁也。在旁排敵禦攻也。〔【後漢·杜詩傳】【註】冶者爲排以吹炭，今激水鼓之。〕　謹照原文今改令。"}