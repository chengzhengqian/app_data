{"拼音": "jì", "部首": "言", "笔画数": "10", "Unicode": "8A18", "page": "1149", "volume": "【酉集上】【言字部】", "notes": "\r\n\r\n【唐韻】【集韻】【韻會】𠀤居吏切，音冀。【說文】疏也。【徐曰】謂一一分別記之也。【博雅】識也。【釋名】紀也。【玉篇】錄也。【廣韻】志也。【書·益稷】撻以記之。【傳】使記識其過也。【禮·王制】太史典禮執𥳑記。【註】國有禮事，則豫執𥳑策，記載所當行之禮儀。【唐書·于志寧傳】左有記言之史，右有記事之官。【關尹子·五鑑篇】昔遊再到，記憶宛然。　\n\r\n又【博雅】書也。【前漢·蕭望之傳】待詔鄭朋奏記于蕭望之。【註】記，書也。奏記自朋始。【文心雕龍】後漢始有公府奏記，記之言志，進己志也。　\n\r\n又【正字通】文符也。【後漢·鍾離意傳】少爲郡督郵，時部縣亭長有受人酒禮者，府下記案考之，意封還記，太守甚賢之。　又官名。【後漢·百官志】記室令史，主上表章報書記。　又與其通。【字彙補】助語辭。【詩·王風】彼其之子。【箋】其或作記。或作己。讀聲相似。　又叶苟起切，音几。【崔琰·述初賦】望高密以亟征，戾衡門而造止。覿游夏之峩峩，聽大猷之篇記。一說本作紀，紀與止叶，譌作記。"}