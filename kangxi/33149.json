{"拼音": "lì", "部首": "虫", "笔画数": "20", "Unicode": "8823", "page": "1102", "volume": "【申集中】【虫字部】", "notes": "\r\n\r\n【唐韻】【集韻】【韻會】𠀤力制切，音例。【說文】作蠇。蚌屬。似螊微大，出海中，今民食之。【類篇】雕百歲化爲蠇。【廣韻】牡蠣也。【酉陽雜俎】牡蠣言牡，非謂雄也，介蟲中唯牡蠣是鹹水結成也。【本草】今海旁皆有之，附石而生，磈礧相連如房，呼爲蠣房，晉安人呼爲蠔莆。【郭璞·江賦】𤣥蠣磈磥而碨䃁。【註】《臨海水土物志》曰：蠣長七尺。《南越志》曰：蠣形如馬蹄。　又石蠣。【本草】海鷂魚，一名石礪。　\n\r\n又【韻會】【正韻】𠀤落蓋切，音賴。義同。亦作𧖄。"}