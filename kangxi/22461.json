{"拼音": "yíng", "部首": "皿", "笔画数": "9", "Unicode": "76C8", "page": "793", "volume": "【午集中】【皿字部】", "notes": "\r\n\r\n【唐韻】以成切【集韻】【韻會】怡成切【正韻】餘輕切，𠀤音嬴。【說文】滿器也。【博雅】滿也，充也。【易·豐彖】天地盈虛，與時消息。【詩·齊風】雞旣鳴矣，朝旣盈矣。【左傳·莊十年】彼竭我盈，故克之。【禮·禮運】月生三五而盈，三五而闕。\n\r\n又【祭義】樂主其盈。【註】猶溢也。　\n\r\n又【揚子·方言】魏盈，怒也。燕之外郊，朝鮮冽水之閒，凡言呵叱者，謂之魏盈。　又國名。【山海經】大荒南有盈民之國。　又州名。【唐書·地理志】諸蠻有盈州。　又姓。晉欒盈之後。　又古通作嬴。【正韻】盈縮，過曰盈，不及曰縮。【史記·蔡澤傳】進退盈縮。【天官書】作嬴縮。【古詩】盈盈樓上女。【註】盈同嬴，容也。　又叶與章切，音陽。【張籍·祭韓愈詩】新亭成未登，閉在莊西廂。書札與詩文，重疊我笥盈。　【說文徐註】夃，古乎切，益多之義也。古者以買物多得爲夃，故从夃。買物多得當爲𡕔字。"}