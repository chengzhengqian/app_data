{"拼音": "táng", "部首": "米", "笔画数": "16", "Unicode": "7CD6", "page": "911", "volume": "【未集上】【米字部】", "notes": "\r\n\r\n【廣韻】【集韻】𠀤徒郞切，音唐。【說文】飴也。【揚子·方言】餳謂之糖。　又沙糖。【易林】南箕無舌飯多沙糖。　又糖霜。【王灼·糖霜譜】唐大曆閒，有僧號鄒和尙者，不知從來。跨白驢，登繖山，結茅以居。須鹽米薪菜之屬，卽書付紙，繫錢，遣驢負至市，人知爲鄒也，取平直挂物於鞍，縱驢歸。一日驢犯山下黃氏蔗田，黃請償于鄒。鄒曰：汝未知窨蔗爲糖霜，利當十倍。試之，果信。鄒末年走通泉縣靈鷲山龕中，其徒追躡及之，但見一文殊石像。衆始知大士化身，而白驢者師子也。　【篇海】亦作糛、餹。【六書音義】糛、𥽻同。"}