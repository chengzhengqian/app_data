{"拼音": "xián", "部首": "鳥", "笔画数": "23", "Unicode": "9DF3", "page": "1501", "volume": "【亥集中】【鳥字部】", "notes": "\r\n\r\n【唐韻】戸閒切【集韻】何間切【韻會】何閒切【正韻】何艱切，𠀤音閑。【說文】鴟也。又白鷴，鳥名。形似山雞，白質黑章，尾長三四尺，距觜純丹，亦有靑黑者。一作鷴。【本草】張華曰：行止閑暇，故曰鷴，李昉命爲閑客。○按白鷴，卽白鶾也。《爾雅》雗雉，𪂂雉。註：白鵫也。雗，本从翰，音寒，今南人呼閒如寒，則鷴卽雗音之轉也。《西京雜記》：南粵王獻白鷴、黑鷴各一。蓋雉亦有黑色者，幷可明《爾雅》秩秩海雉之說，况鷳非鴟類，《說文》誤。"}