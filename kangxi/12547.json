{"拼音": "zhuó,zhuǒ", "部首": "手", "笔画数": "17", "Unicode": "64E2", "page": "459", "volume": "【卯集中】【手字部】", "notes": "\n\n【唐韻】【集韻】【韻會】【正韻】𠀤直角切，音濁。【說文】引也。【揚子·方言】拔也。自關而西，或曰拔，或曰擢。【廣韻】抽也，出也。【戰國策】擢之乎賓客之中，而立之乎羣臣之上。【前漢·公孫弘傳】天子擢對爲第一。　\n\n又【增韻】聳也。【班固·西都賦】抗仙掌以承露，擢雙立之金莖。　\n\n又【玉篇】去也，徹也。【禮·少儀】侍投則擁矢，不角不擢馬。【疏】投壺，立籌爲馬，至三馬而成勝。若𤰞者雖得二馬，亦不敢徹尊者馬，足成已勝也。【莊子·騈拇篇】擢德塞性以收名聲。【註】拔去自然之德。"}