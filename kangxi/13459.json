{"拼音": "chūn,chǔn", "部首": "日", "笔画数": "9", "Unicode": "6625", "page": "493", "volume": "【辰集上】【日字部】", "notes": "\n\n〔古文〕萅𦸬旾𣈤【廣韻】昌脣切【集韻】【韻會】樞倫切，𠀤蠢平聲。【爾雅·釋天】春爲靑陽。【註】氣淸而溫陽。【周禮·春官·宗伯疏】春者出生萬物。【公羊傳·隱元年】春者何，歲之始也。【註】春者，天地開闢之端，養生之首，法象所出。昏斗指東方曰春。【史記·天官書】東方木主春。【前漢·律歷志】陽氣動物，於時爲春。春，蠢也。物蠢生，廼動運。　又姓。【何氏姓苑】春申君黃歇之後。　又酒名。【唐國史補】酒有郢之富水春，烏程之若下春，滎陽之上窟春，富平之石東春，劒南之燒春。　又花名。【花木考】鸎粟別種名麗春。　\n\n又【集韻】尺尹切，音蠢。【周禮·冬官考工記·梓人】張皮侯而棲鵠，則春以功。【註】春讀爲蠢。蠢，作也，出也。"}