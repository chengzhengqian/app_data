{"拼音": "zhuàng", "部首": "士", "笔画数": "6", "Unicode": "58EE", "page": "243", "volume": "【丑集中】【士字部】", "notes": "\n\n【廣韻】【集韻】【韻會】側亮切【正韻】側况切，𠀤莊去聲。【說文】大也。又彊也，盛也。【爾雅·釋天】八月爲壯。【易·卦名】震上乾下，大壯。【禮·曲禮】三十曰壯。【月令】仲冬之月，冰始壯。　\n\n又【史記·趙后傳】額上有壯髮。【師古曰】俗呼圭頭是也。　\n\n又【前漢·食貨志】貝有五種，一曰壯貝。　又傷也。【郭璞曰】淮南呼壯爲傷。　又醫用艾灸，一灼謂之壯。　又側羊切，音莊。亦姓。【晉語】趙𥳑子問賢人，得壯馳兹。　\n\n又【伏滔·望濤賦】宏濤於是鬱起，重流於是電驤。起沙渟而迅邁，觸橫門而克壯。　俗从土作壯，省作壮，𠀤非。"}