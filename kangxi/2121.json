{"拼音": "lì", "部首": "力", "笔画数": "2", "Unicode": "529B", "page": "146", "volume": "【子集下】【力字部】", "notes": "\n\n〔古文〕𠠲【唐韻】【集韻】【韻會】𠀤林直切，陵入聲。【說文】筋也。象人筋之形。【徐曰】象人筋竦，其身作力，勁健之形。【增韻】筋，力氣所任也。【禮·聘義】日幾中而後禮成，非强有力者不能行也。\n\n又【曲禮】老者不以筋力爲禮。\n\n又【韻會】凡精神所及處，皆曰力。【孟子】聖人旣竭目力焉，旣竭耳力焉。\n\n又【韻會】物所勝亦曰力。【家語】善御馬者均馬力。【杜甫·張旭草書詩】溟漲與筆力。又勤也。【書·盤庚】若農服田力穡，乃亦有秋。【前漢·司馬遷傳】力誦聖德。【註】師古曰：力，勤也。\n\n又【禮·坊記】食時不力珍。【註】力，猶務也。\n\n又【後漢·銚期傳】身被三創，而戰方力。【註】力，苦戰也。又病甚曰力。【唐書·汲黯傳】臣犬馬病力。又爲人役者曰力。【晉·陶潛·與子書】遣此力，助汝薪水之勞。又姓。【韻會】黃帝佐力牧之後。\n\n又【韻補】叶力蘖切，苓入聲。【蘇軾·香積寺詩】此峯獨蒼然，感荷祖佛力。幽光發中夜，見者惟木客。"}