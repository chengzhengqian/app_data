{"拼音": "dòu", "部首": "穴", "笔画数": "13", "Unicode": "7AA6", "page": "869", "volume": "【午集下】【穴字部】", "notes": "\r\n\r\n【廣韻】田𠋫切【集韻】【韻會】【正韻】大透切，𠀤音豆。【說文】空也。【禮·月令】穿竇窖。【註】入地隋曰竇。　又鑿垣爲孔曰竇。【左傳·襄十年】王叔之宰曰：蓽門圭竇之人。【註】竇，穿壁爲小戸。　又穴也。【禮·禮運】禮義者，順人情之大竇。【註】竇，孔穴。　又水道也。【左傳·襄二十六年】齊烏餘襲我，高魚有大雨，自其竇入。【註】雨故水竇開。　又決也。【周語】不竇澤。【註】竇，決也。　又地名。【左傳·莊九年】殺子糾于生竇。【註】生竇，魯地。【北史·魏本紀】泰常七年，自雲中西幸屋竇城。【水經注】漢武微行柏谷，遇辱竇門。又感其妻深識之，饋賜以河津令。其鬻渡，今竇津是也。　又姓。【風俗通】夏后相遭有窮氏之難，后緡方姙，逃出自竇而生少康，其後氏焉。漢有魏其侯竇嬰。　又通作窬。【禮·儒行】蓽門圭窬。【釋文】音竇。　\n\r\n又【集韻】徒谷切【正韻】杜谷切。𠀤與瀆通。【周禮註】西竇五嶽。"}