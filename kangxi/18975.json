{"拼音": "ào,yù", "部首": "火", "笔画数": "16", "Unicode": "71E0", "page": "684", "volume": "【巳集中】【火字部】", "notes": "\n\n〔古文〕灹𤈰【廣韻】於六切【集韻】【韻會】【正韻】乙六切，𠀤音郁。【說文】熱在中也。【爾雅·釋言】燠煖也。【註】今江東通言燠。【書·洪範】曰燠曰寒。【前漢·王褒傳】不苦盛暑之鬱燠。　又通作奧。【詩·唐風】不如子之衣，安且燠兮。【註】奧本又作燠。\n\n又【小雅】日月方奧。【禮·內則】問衣燠寒。【註】燠本又作奧。◎按漢書五行志李尋王莽傳，燠皆作奧。　又與隩同。【書·堯典】厥民隩。【史記·堯本紀】作其民燠。【集韻】或作𣋉。　\n\n又【唐韻】烏到切【集韻】【韻會】【正韻】於到切，𠀤音奧。義同。　\n\n又【廣韻】燠釜以水添釜。　\n\n又【集韻】威遇切，音嫗。燠休，痛念聲。或作噢。　\n\n又【集韻】【類篇】𠀤於求切，音憂。義同。【左傳·昭三年】民人痛疾，而或燠休之。【註】燠休，痛念之聲。【疏】燠，厚也。休，美也。〇按釋文休，虛喩反。燠，徐音憂。又於到反。又乙六反。三音皆可讀。【集韻】或亦作奧。　\n\n又【廣韻】【集韻】𠀤烏皓切，音襖。【廣韻】甚熱也。\n\n考證：〔【前漢·王褒傳】不若盛暑之鬱燠。〕　謹照原文不若改不苦。"}