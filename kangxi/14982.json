{"拼音": "cáo,zāo", "部首": "木", "笔画数": "15", "Unicode": "69FD", "page": "548", "volume": "【辰集中】【木字部】", "notes": "\n\n【唐韻】昨勞切【集韻】【韻會】【正韻】財勞切，𠀤音曹。【說文】畜獸之食器。【玉篇】馬槽也。【晉書·宣帝紀】三馬同食一槽。　又柔木名。【淮南子·𣲆論訓】槽矛無擊，修戟無刺。【註】槽，柔木。無擊，無鐵刃也。　又枸槽子，果名。【齊民要術】枸槽子，大如指，正赤，其味甘。　又石槽，檀槽，皆琵琶槽也。【開元遺事】賀懷智善琵琶。以石爲槽。【唐後主·題琵琶背詩】天香留鳳尾，餘暖在檀槽。　又酒槽，酒坊也。【李賀·將進酒詩】小槽酒滴眞珠紅。　又茶槽，茶碓也。【宋·范成大·立春詩】茶槽藥杵聲中。　\n\n又【唐韻】作曹切【集韻】臧曹切，𠀤音遭。華實相半也。"}