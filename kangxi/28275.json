{"拼音": "lǎo", "部首": "老", "笔画数": "6", "Unicode": "8001", "page": "960", "volume": "【未集中】【老字部】", "notes": "\r\n\r\n〔古文〕𠄰【廣韻】盧皓切【集韻】【韻會】【正韻】魯皓切，𠀤音栳。【說文】考也。七十曰老。从人毛匕，言須髮變白也。【禮·曲禮】七十曰老而傳。【公羊傳·宣十一年】使帥一二耋老而綏焉。【註】六十稱耋，七十稱老。　\n\r\n又【詩·鄭風】與子偕老。【疏】沒身不衰也。【禮·祭義】貴老。爲其近于親也。　\n\r\n又【周禮·地官·鄕老註】老，尊稱也。　\n\r\n又【儀禮·聘禮】授老幣。【註】老賔之臣。【疏】大夫家臣稱老。　\n\r\n又【禮·曲禮】國君不名卿老。【註】卿老亦卿也。　\n\r\n又【禮·王制】天子之老。【註】老謂上公。　\n\r\n又【禮·禮運】三老在學。【註】乞言，則受之三老。【左傳·昭三年】三老凍餒。【註】三老，謂上壽、中壽、下壽，皆八十已上。　\n\r\n又【左傳·隱三年】桓公立，乃老。【註】老，致仕也。　\n\r\n又【列子·天瑞篇】老，耄也。　又姓。【廣韻】宋有老佐。　\n\r\n又【韻補】叶朗口切。【釋名】老，朽也。【史記·律書】酉者，萬物之老也。　\n\r\n又【韻補】叶滿補切，姥當以此得聲。【班固·西都賦】若臣者，徒觀迹於舊墟，聞之乎故老。十分未得其一端，故不能徧舉也。"}