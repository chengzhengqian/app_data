{"拼音": "míng", "部首": "鳥", "笔画数": "8", "Unicode": "9E23", "page": "1482", "volume": "【亥集中】【鳥字部】", "notes": "\r\n\r\n【唐韻】武兵切【集韻】【韻會】【正韻】眉兵切，𠀤音明。【說文】鳥聲也。【玉篇】聲相命也，嘷也。【詩·大雅】鳳凰鳴矣，于彼高岡。又獸亦曰鳴。【易·說卦傳】其於馬也爲善鳴。\n\r\n又【增韻】凡出聲皆曰鳴。【禮·學記】叩之以小，則小鳴。叩之以大，則大鳴。【莊子·德充符】子以堅白鳴。又鳥名。【山海經】弇州山有五彩之鳥，仰天鳴，名曰鳴鳥。【書·召誥】我則鳴鳥不聞。【音義】馬云：鳴鳥，謂鳳凰也。又姓。出【姓苑】。\n\r\n又【集韻】【韻會】【正韻】𠀤眉病切，音命。鳥相呼也。【馬融·長笛賦】山雞晨羣，野雉朝雊。求偶鳴子，悲號長嘯。【註】鳴，命也。【曹植詩】鳴儔嘯匹侶。又叶謨郞切，音芒。【前漢·郊祀歌】寒暑不忒況皇章，展詩應律鋗玉鳴。函宮吐角激徵淸，發梁揚羽申以商。【張華·俠曲】孟嘗東出關，濟身由雞鳴。信陵西反魏，秦人𢝌其彊。\n\r\n考證：〔【禮·樂記】叩之以小，則小鳴。叩之以大，則大鳴。〕　謹照原書樂記改學記。"}