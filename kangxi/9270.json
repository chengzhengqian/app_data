{"拼音": "yān,yǎn", "部首": "廾", "笔画数": "9", "Unicode": "5F07", "page": "354", "volume": "【寅集下】【廾字部】", "notes": "\n\n〔古文〕𢍔𥦦【唐韻】一儉切【集韻】衣檢切【正韻】於檢切，𠀤音奄。【爾雅·釋言】蓋也。【註】謂覆蓋。\n\n又【釋天】弇日爲蔽雲。【註】暈氣五彩覆日也。　\n\n又【爾雅·釋言】同也。　\n\n又【類篇】弇中，隘道也。【左傳·襄二十五年】行及弇中。　又器之口小中寬者曰弇。【周禮·春官】侈聲筰，弇聲鬱。【註】弇謂中央寬也。弇則聲鬱勃不出也。【冬官·考工記】侈弇之所由興。【疏】由鍾口侈弇，所興之聲，亦有柞有鬱。【呂氏春秋】其器宏以弇。【註】宏大弇深，象冬閉藏也。　又內向也。【周禮·冬官考工記】棧車欲弇。【疏】棧車無革鞔輿，易可坼壞，故當弇向內爲之。　又地名。【淮南子·地形訓】正西弇州曰幷土。　又山名。【山海經】大荒西有弇州之山。【穆天子傳】天子賔於西王母，乃紀其迹於弇山，名曰西王母之山。【註】弇口之入。　又弇兹，神名。【山海經】西海渚中有神，名曰弇兹。　\n\n又【類篇】那含切，音南。姓也。　\n\n又【唐韻】古南切，音蜬。亦蓋也。　\n\n又【集韻】於豔切，音厭。【周禮·春官】弇聲鬱。【釋文】劉昌宗讀。\n\n考證：〔【周禮·春官】侈聲窄，弇聲鬱。〕　謹照原文窄改筰。〔【穆天子傳】【註】弇日之所。〕　謹照原文日之所改口之入。"}