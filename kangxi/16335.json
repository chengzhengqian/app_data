{"拼音": "bǐ,bì,pí,pǐ", "部首": "比", "笔画数": "4", "Unicode": "6BD4", "page": "590", "volume": "【辰集下】【比字部】", "notes": "\n\n〔古文〕夶𣬅【廣韻】𤰞履切【集韻】【韻會】補履切【正韻】補委切，𠀤音匕。校也，𠀤也。【周禮·天官】凡禮事，贊小宰，比官府之具。【註】比，校次之，使知善惡足否也。【儀禮·大射儀】遂比三耦。【註】比，校也。【齊語】比校民之有道者。　又類也，方也。【禮·學記】比物醜類。【疏】謂以同類之事相比方，則學乃易成。【韓詩外傳】高比，所以廣德也。下比，所以挾行也。比於善，自進之階。比於惡，自退之原。　又《詩》有比體。【毛詩序】詩有六義：一曰風，二曰賦，三曰比，四曰興，五曰雅，六曰頌。鄭司農云：比者，比方於物，諸言如者，皆比詞也。比之與興，同附託外物，比顯而興隱。　又比例。【禮·王制】必察小大之比以成之。【鄭註】已行故事曰比。比，例也。【後漢·陳忠傳】父寵在廷尉，上除漢法溢於甫𠛬者。未施行，寵免，後忠略依寵意，奏上二十三條，爲决事比。【註】比，例也。　又綴輯書史曰比。【前漢·儒林傳】公孫弘比輯其義。【唐藝文志】𤣥宗命馬懷素爲修圖書使，與褚無量整比。　又諡法之一。【左傳·昭二十八年】擇善而從之曰比。【詩·大雅】王此大邦，克順克比。【註】比，必里反。正義引服䖍云：比方損益古今之宜而從之也。　又比部，官名。取校勘亭平之義。卽今𠛬部。【正韻】音皮，誤。　又水名。【前漢·地理志】南陽郡有比陽縣。應劭曰：比水所出，東入蔡。　\n\n又【集韻】【正韻】𠀤普弭切，音諀。與庀同。治也，具也。【周禮·春官】大胥比樂官。【註】錄具樂官也。與庀通。　\n\n又【廣韻】【韻會】毗至切【集韻】毗義切【正韻】毗意切，𠀤音避。【爾雅·釋詁】比，俌也。【郭註】俌，猶輔。【易·比卦·彖辭】比，輔也，下順從也。【卜氏傳】地得水而柔，故曰比。　又親也，近也。【周禮·夏官】形方氏使小國事大國，大國比小國。【註】比，猶親也。　又和也。【周禮·春官】𥰫人辨九𥰫之名，六曰巫比。【註】巫讀爲筮，比謂筮與民和比也。　又近鄰之稱。【周禮·地官】五家爲比，使之相保。五比爲閭，使之相受。　又案比。【周禮·地官】小司徒掌九比之數，乃頒比法於六鄕之大夫，及三年，則大比。【又】鄕大夫大比考其德行道藝，而興賢者能者。【疏】三年一閏，天道有成，故每至三年則大案比。　又及也。【詩·大雅】比于文王，其德靡悔。【註】比于，至于也。【前漢·高帝紀】自度比至皆亡之。　又頻也。【禮·王制】比年一小聘。【漢志】比年，猶頻年也。又比比，猶言頻頻。【前漢·成帝紀】郡國比比地動。　又𠀤也。【書·牧誓】比爾干。【正義】楯則𠀤以扞敵，故言比。【史記·蘇秦傳】騎不得比行。　又齊也。【詩·小雅】比物四驪。【註】比物，齊其力也。　又偏也，黨也。【書·洪範】人無有比德。【正義】人無阿比之德，言天下衆民盡得中也。【論語】君子周而不比。【鄭註】忠信爲周，阿黨爲比。　又從也。【論語】義之與比。【朱註】比，從也。【晉語】事君者比而不黨。【註】比謂比義。　又合也。【禮·射儀】其容體比於禮，其節比於樂。【註】比，親合也。【漢·劉歆·移太常博士書】比意同力，冀得廢遺。【師古註】訓合。　又密也。【詩·周頌】其比如櫛。　又比余，櫛髮具。【史記·匈奴傳】漢文帝遺單于比余。【漢書】作比疎。【廣雅】比，櫛也。【蒼頡篇】靡者爲比，麤者爲疏。今亦謂之梳。【顏師古·急就篇註】櫛之大而麤，所以理鬢者，謂之疏，言其齒稀疏也。小而細，所以去蟣蝨者，謂之比，言其齒密比也。皆因其體以立名。　又矢括曰比。【周禮·考工記】矢人爲矢，夾其隂陽以設其比，夾其比以設其羽。【鄭司農註】比，謂括也。　\n\n又【揚子·方言】比。代也。　\n\n又【廣韻】【集韻】【韻會】𠀤必至切，音畀。近也。倂也，密也。義同。　\n\n又【正韻】兵媚切，音祕。先也。【禮·祭義】比時具物，不可以不備。【鄭註】比時，猶先時也。比，必利反，又甫至反。　\n\n又【廣韻】房脂切【集韻】【韻會】頻脂切【正韻】蒲麋切，𠀤音毗。和也。一曰次也，𠀤也。比鄰，猶𠀤鄰。【杜甫詩】不敎鵝鴨惱比鄰。　又比蒲，地名。【春秋·昭十一年】大蒐于比蒲。　又臯比，虎皮也。【左傳·莊十年】蒙臯比而先犯之，後人以爲講席。【戴叔倫詩】臯比喜接連。【朱子·張載銘】勇撤臯比。　又師比，胡革帶鉤也。【戰國策】胡服黃金師比。通作毗紕。　\n\n又【唐韻】毗必切【集韻】【韻會】簿必切【正韻】簿密切，𠀤音邲。比次也。【增韻】比比，猶總總也。【張九齡荔枝賦】皮龍鱗而騈比。【顧况·持斧章】榱之斯密，如鱗櫛比。皆讀如邲。\n\n又【莊子·齊物論】人籟則比竹是矣。李軌讀。　【說文】二人爲从，反从爲比。\n\n考證：〔【左傳·莊十年】蒙臯皮而先犯之。〕　謹照原文臯皮改臯比。"}