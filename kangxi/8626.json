{"拼音": "dài", "部首": "巾", "笔画数": "11", "Unicode": "5E36", "page": "333", "volume": "【寅集中】【巾字部】", "notes": "\n\n【唐韻】【集韻】【韻會】【正韻】𠀤當蓋切，音㯂。【說文】紳也。男子搫帶，婦人帶絲，象繫佩之形。佩必有巾，故帶从巾。【徐鉉曰】卌，其帶上連屬固結處。【釋名】帶，蔕也。著於衣，如物之繫蔕也。【易·訟卦】或錫之鞶帶。【疏】鞶帶大帶也。【禮·玉藻】凡帶有率，無箴功。【疏】謂其帶旣襌，亦以箴緶緝其側，但繂襵之，無別裨飾之箴功。　\n\n又【揚子·方言】厲謂之帶。【註】小爾雅，帶之垂者曰厲。【詩·小雅】垂帶而厲。　又佩也。【禮·月令】帶以弓䪅。　\n\n又【揚子·方言】行也。【註】隨人行也。　又蟲名。【莊子·齊物論】螂蛆甘帶。　又書帶，草名。【三齊記】鄭康成山下生草，大如䪥，葉長一尺餘，土人名康成書帶草。又姓。【賈誼·過秦論】帶佗。　又叶音蒂。【楚辭·九歌】荷衣兮蕙帶，儵而來兮忽而逝。夕宿兮帝鄉，誰須兮雲之際。\n\n考證：〔【易·訟卦】或錫之鞶帶。【疏】鞶革大帶也。〕　謹照原文革改帶。〔【楚辭·九歌】荷衣分蕙帶，鯈而來兮忽而逝。〕　謹照原文分改兮鯈改儵。"}