{"拼音": "káng,kàng", "部首": "手", "笔画数": "7", "Unicode": "6297", "page": "422", "volume": "【卯集中】【手字部】", "notes": "\n\n〔古文〕亢【唐韻】苦浪切【集韻】【韻會】【正韻】口浪切，𠀤音伉。【說文】扞也。【儀禮·旣夕】抗木橫三縮二。【註】抗，禦也，所以禦止土者。　\n\n又【廣韻】舉也。【禮·文王世子】周公抗世子法於伯禽。【註】舉以世子之法，使與成王居而學之。\n\n又【樂記】歌者上如抗，下如墜。【疏】歌聲上響，感動人意，如似抗舉也。　又以手舉物也。【淮南子·說山訓】百人抗浮，不若一人挈而趨。　又振也，蔽也。　\n\n又【增韻】抵也，敵也。【前漢·貨殖傳】子貢聘享諸侯，所至國君，無不分庭與之抗禮。　\n\n又【揚子·方言】縣也。山之東西曰抗，燕趙之郊縣物於臺之上謂之佻。　\n\n又【集韻】居郞切，音岡。與掆同。亦舉也。【詩·小雅】大侯旣抗。【箋】舉鵠而棲之於侯也。【毛傳】苦浪反。【朱傳】居郞反。　\n\n又【唐韻】胡郞切【集韻】寒剛切，𠀤音杭。義同。【蔡邕·釋誨】九河盈溢，非一𠙽所防。帶甲百萬，非一勇所抗。　【說文】抗或从木。【徐鉉曰】今俗作胡郞切。別見木部。亢字作亠下凡。"}