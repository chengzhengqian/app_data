{"拼音": "shuò", "部首": "月", "笔画数": "10", "Unicode": "6714", "page": "505", "volume": "【辰集上】【月字部】", "notes": "\n\n〔古文〕𣍮【唐韻】所角切【集韻】【韻會】【正韻】色角切，𠀤音槊。【說文】月一日始蘇也。【白虎通】朔之言蘇也。明消更生，故言朔。【書·舜典】正月上日。【傳】上日，朔日也。【疏】月之始日謂之朔日。【周禮·春官·大史】頒告朔于邦國。【註】天子頒朔於諸侯，諸侯藏之祖廟。·至朔朝於廟，告而受行之也。【禮·玉藻】聽朔於南門之外。　\n\n又【儀禮·大射禮】朔鼙。【註】朔，始也。　\n\n又【禮·禮運】皆從其朔。【註】朔，亦初也。　\n\n又【玉篇】北方也。【書·堯典】宅朔方曰幽都。【傳】北稱朔。【疏】朔，北方也。舍人曰：朔，盡也。北方萬物盡，故言朔也。"}