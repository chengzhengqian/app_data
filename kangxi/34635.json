{"拼音": "yí", "部首": "言", "笔画数": "7", "Unicode": "8BD2", "page": "1154", "volume": "【酉集上】【言字部】", "notes": "\r\n\r\n【唐韻】與之切【集韻】【韻會】盈之切，𠀤音怡。【說文】相欺詒也。一曰遺也。【詩·邶風】自詒伊阻。【傳】遺也。【左傳·昭六年】叔向使詒子產書。【註】遺也。【廣韻】贈言也。　\n\r\n又【正韻】誒詒，疑疾。【莊子·達生篇】誒詒爲病數日。【註】懈倦貌。一曰失魂魄貌。　又通作貽。【書·五子之歌】貽厥子孫。【傳】貽，遺也。【詩·大雅】詒厥孫謀。【箋】詒，猶傳也。【正義】詒訓遺，卽流傳之義。　又通作飴。【詩·周頌】貽我來牟。【釋文】貽，又作詒。【前漢·劉向傳】引《詩》作飴。【師古註】飴，遺也。與貽同。　又通作嗣。【詩·鄭風】子寧不嗣音。【傳】習也。【箋】續也。韓詩作詒。詒，寄也。曾不寄問也。　\n\r\n又【集韻】【韻會】𠀤羊吏切，怡去聲。【類篇】亦遺也。【韻會】貺也。【左傳·文十六年】年自七十以上，無不饋詒也。【疏】饋、詒皆與人物之名，與貽通，有平、去二音。　\n\r\n又【集韻】堂來切，音臺。懈倦貌。引莊子誒詒。李軌讀。　\n\r\n又【集韻】他代切，音態。義同。又欺也。\n\r\n又【廣韻】徒亥切【集韻】【韻會】【正韻】蕩亥切，𠀤臺上聲。【類篇】江南呼欺曰詒。【增韻】欺詒，誑詐也。【列子·黃帝篇】狎侮欺詒。【徐幹·考僞篇】骨肉相詒，朋友相詐。　\n\r\n又【集韻】通作紿。【穀梁傳·僖元年】惡公子之紿。【註】欺紿也。【史記·項羽紀】項王迷失道，田父紿之曰：左，乃陷大澤中。【師古註】紿，誑也。　【類篇】或作𧦫。"}