{"拼音": "jiàn", "部首": "竹", "笔画数": "15", "Unicode": "7BAD", "page": "889", "volume": "【未集上】【竹字部】", "notes": "\r\n\r\n〔古文〕𥳭【廣韻】【集韻】【韻會】𠀤子賤切，音餞。【說文】矢也。【揚子·方言】自關而東曰矢，江、淮曰𨩀，關西曰箭。【釋名】箭，進也。　又竹之小者曰箭。【周禮·夏官】東南曰揚州，其利金錫竹箭。【註】箭，篠也。【史記·夏本紀】震澤致定，竹箭旣布。【竹譜】箭竹，高者不過一丈，節閒三尺，堅勁，中矢。江南諸山皆有之，會稽所生最精好。　又漏箭。【周禮·挈壷氏註】主定漏刻，先王分十二時於一晝一夜，閒以漏箭，準十二時爲百刻，分晝夜而定長短，故立此官掌之。　又博箸也。【博雅】博箸謂之箭。　\n\r\n又【華山記】箭括峰上有穴，裁見天日，攀緣自穴中而上，有至絕頂者。　又赤箭，藥名。【韓愈·進學解】赤箭靑芝。　\n\r\n又【廣東新語】箭豬卽封豕，初本泡魚，化爲豕，毫在項脊閒，尺許如箸，白本黑端，人逐之則激毫以射。　【集韻】或作翦、𥰸。\n\r\n考證：〔【揚子·方言】自周而東曰矢，江淮曰簇，關西曰箭。〕　謹据原文自周而東改自關而東。又据詩疏引方言及聚珍板校本，簇改𨩀。"}