{"拼音": "mào", "部首": "艸", "笔画数": "8", "Unicode": "8302", "page": "1025", "volume": "【申集上】【艸字部】", "notes": "\r\n\r\n〔古文〕楙【唐韻】【集韻】【韻會】𠀤莫𠊱切，音懋。【說文】草豐盛。【詩·小雅】如松柏之茂。【易·无妄】先王以茂對時，育萬物。【註】茂，盛也。　\n\r\n又【詩·大雅】種之黃茂。【註】茂，美也。【前漢·吳王濞傳】歲時存問茂才。【註】美材之人。　\n\r\n又【爾雅·釋詁】茂，勉也。【周語】先王之于民也，茂正其德，而厚其性。　\n\r\n又【白虎通】五人曰茂。　\n\r\n又【爾雅·釋天】太歲在戌曰閹茂。　又地名。【前漢·地理志】右扶風茂陵。【註】本槐里之茂鄕。　又姓。【正字通】漢有沮陽令茂眞。　又與懋通。【前漢·董仲舒傳】《書云》：茂哉，茂哉。　\n\r\n又【正韻】音畝。【前漢·班固敘傳】支葉碩茂。【師古註】茂，莫口切。　\n\r\n又【詩·本音】子之茂兮，讀耄。古茂、卯同音，故《史記·律書》云：丣之爲言茂也。　\n\r\n又【毛詩古音攷】音每。【魏武·歩出東門行】樹木叢生，百草豐茂。秋風蕭瑟，洪波湧起。　\n\r\n又【韻補】滿補切，音母。【易林】當夏六月，枝葉盛茂。鸞鳥以庇，召伯避暑。　又莫故切，音暮。【白居易詩】有木名櫻桃，得地早滋茂。葉密獨承日，花繁偏受露。　\n\r\n又【正字通】入曷韻，音末。【周武王·筆銘】毫毛茂茂，䧟水可脫，䧟文不可活。　【直音】作茂。茂字从艸作。"}