{"拼音": "zèng", "部首": "貝", "笔画数": "16", "Unicode": "8D60", "page": "1212", "volume": "【酉集中】【貝字部】", "notes": "\r\n\r\n【廣韻】【正韻】𠀤昨亙切，音𪒟。【說文】玩好相送也。【詩·鄭風】雜佩以贈之。【傳】贈，送也。【儀禮·聘禮】公使卿贈，如覿幣。【禮·檀弓】何以贈我。　\n\r\n又【詩·大雅】以贈申伯。【傳】贈，增也。【疏】凡贈遺者，所以增長前人，贈之財，使富增於本，贈之言，使行增於義，故云贈增也。　\n\r\n又【正字通】借封前人官稱曰誥贈，恩頒自朝廷也。　\n\r\n又【詩·鄭風】知子之來之，雜佩以贈之。【朱傳】贈，音則。來，音力。【毛詩古音考】來音釐，贈疑是貽字之誤。未知孰是，存以備考。"}