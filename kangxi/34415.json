{"拼音": "guì,jué,kuì", "部首": "角", "笔画数": "11", "Unicode": "89D6", "page": "1140", "volume": "【酉集上】【角字部】", "notes": "\r\n\r\n【唐韻】【集韻】【韻會】𠀤古穴切，音決。【玉篇】觖望，猶怨望也。【史記·荆燕世家】獨此尚觖望。【註】薛瓚曰：謂相觖而怨望。如淳曰：觖與辭別之訣同。臣謂觖者，缺也。觖望，不滿所望而怨耳。【淮南子·繆稱訓】禹無廢功，無廢財，自視猶觖如也。【註】觖，不滿也。【增韻】與訣通。　又摘觖，挑發也。【前漢·孫寶傳】故欲摘觖以揚我惡。【韻會】與抉通。　\n\r\n又【唐韻】【集韻】【韻會】【正韻】𠀤窺瑞切，窺去聲。義同。　\n\r\n又【廣韻】望也。【後漢·李通傳論】以觖一切之功。【註】觖，望也。李賢讀。　\n\r\n又【集韻】遣爾切，音企。【史記·盧綰傳】爲羣臣觖望。【註】韋昭曰：觖猶冀也。索隱音企。　又涓惠切，音桂。舌頭語也。"}