{"拼音": "suō", "部首": "女", "笔画数": "10", "Unicode": "5A11", "page": "262", "volume": "【丑集下】【女字部】", "notes": "\n\n【廣韻】素何切【集韻】【韻會】【正韻】桑何切，𠀤音挱。【說文】舞也。【詩·𨻰風】子仲之子，婆娑其下。　又躞蹀貌。【杜甫詩】方知不才者，生長漫婆娑。　又衣揚貌。【張衡·思𤣥賦】修初服之婆娑。　又安坐也。【黃庭經】金鈴朱帶坐婆娑。　又琴聲委曲也。【嵆康·琴賦】紆餘婆娑。　\n\n又【廣韻】蘇可切【集韻】【韻會】想可切【正韻】素可切，𠀤音縒。馺娑，漢殿名。【班固·西都賦】經駘盪而出馺娑。【三輔黃圖】馺娑，馬迅疾貌。借爲宮名。　\n\n又【正韻】蘇箇切，音些。邏娑，土蕃都城名。【唐書·薛仁貴傳】爲邏娑道行軍總管。【杜甫詩】和親邏娑城。　\n\n又【梵書·阿彌陀經】有婆娑國土。釋云：梵言婆娑。華言堪忍。　娑或作逤。通作些。"}