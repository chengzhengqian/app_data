{"拼音": "ěr,èr", "部首": "毛", "笔画数": "10", "Unicode": "6BE6", "page": "592", "volume": "【辰集下】【毛字部】", "notes": "\n\n【唐韻】【集韻】𠀤仍吏切，音餌。【說文】羽毛飾也。【博雅】㲥毦，罽也。一曰績羽爲衣。一曰兜鍪上飾。【後漢·單超傳】金銀罽毦，施於犬馬。【註】毦，以羽毛爲飾。音如志反。\n\n又【西南夷傳】齎黃金、旄牛毦。【註】顧野王曰：毦，結毛爲飾，卽今馬及弓槊上纓毦也。【魏略】劉備性好結毦，有人以髦牛尾與備者，因手自結之。\n\n又【諸葛亮·答孫權書】所遺白毦薄少，重見辭謝，益以增慙。【女紅餘志】臨川王宏妾江無畏善騎馬，翠毦珠羈，玉珂金鐙。【庾信詩】金羈翠毦往交河。　又冠上飾。【董巴·輿服志】內常侍加黃金，附蟬毦尾，謂之惠文冠。　又拂名。【晉東宮舊事】皇太子納𡚱，有白毦拂二枚。　又錦名。【內典·翻譯名義集】兜羅錦，亦翻揚華，或稱兜羅毦。　又香草之稱。【郭璞·江賦】揚皓毦，擢紫茸。【註】毦與茸皆香草也。　又藤名。【齊民要術】毦藤，大小如苹蒿，蔓衍生。○按《服虔·通俗文》毛飾曰毦，則凡絲羽革草之下垂者，𠀤可以毦名矣。　與目部眊不同。【正韻牋補】毦从耳。誤从目，讀作眊，謂𤣥德好結帽，譌久矣。"}