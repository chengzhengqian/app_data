{"拼音": "lín", "部首": "木", "笔画数": "8", "Unicode": "6797", "page": "516", "volume": "【辰集中】【木字部】", "notes": "\n\n【唐韻】力尋切【集韻】【韻會】犂針切【正韻】犂沈切，𠀤音臨。【說文】平土有叢木曰林。徐曰：叢木，故从二木。平土，故二木齊。【詩·小雅】依彼平林。　又野外謂之林。【詩·周南】施于中林。　又山木曰林。【穀梁傳·僖十四年】林屬于山爲麓。　\n\n又【周禮·地官·林衡註】竹木曰林，水衡曰衡。　\n\n又【爾雅·釋詁】林，君也。　又盛貌。【詩·小雅】有壬有林。　又林鐘，律名。【禮·月令】季夏之月律中林鐘。《周禮》作函鐘。　又羽林，星名。應劭曰：天有羽林，大將軍之星也。林喩若林木，羽翼，鷙擊之意，故以名武官。【前漢·宣帝紀】取從軍死事者之子，養爲羽林軍，號羽林孤兒。　又綠林，荆州山名。【後漢·劉元傳】諸亡命集于綠林。　又姓。【姓譜】殷比干後，避難長林山，因氏。又平王世子林開之後，望出南安。○按《說文》林自爲部，棼、楚等字从之，今倂入。\n\n考證：〔【左傳·莊二十年】歌林鐘，舞大夏，以祭山川。〕　謹按此係左傳疏所引大司樂文，非係左傳原文。且周禮作函鐘不作林鐘，今謹改禮月令季夏之月律中林鐘。周禮作函鐘。"}