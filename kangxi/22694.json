{"拼音": "xiāng,xiàng", "部首": "目", "笔画数": "9", "Unicode": "76F8", "page": "800", "volume": "【午集中】【目字部】", "notes": "\r\n\r\n【唐韻】【正韻】息良切【集韻】【韻會】思將切，𠀤音襄。【說文】省視也。　\n\r\n又【廣韻】共也。【正韻】交相也。【易·咸卦】二氣感應以相與。【公羊傳·桓三年】胥命者何，相命也。【註】胥，相也。相與胥音別義通。　又質也。【詩·大雅】追琢其章，金玉其相。　又相思，木名。【左思·吳都賦】相思之樹。【註】大樹也。東冶有之。　\n\r\n又【唐韻】【正韻】𠀤息亮切，襄去聲。【爾雅·釋詁】視也。【左傳·隱十一年】相時而動。　\n\r\n又【集韻】助也。【易·泰卦】輔相天地之宜。【書·立政】用勱相我國家。　\n\r\n又【爾雅·釋詁】導也。又勴也。【註】謂贊勉。【疏】鄉飲酒云：相者，一人敎導，卽贊勉也。　\n\r\n又【增韻】𢷤也。【周禮·春官·大宗伯】朝觀會同，則爲上相。【註】相，詔王禮也。出接賔曰𢷤，入詔禮曰相。相者，五人卿爲上𢷤。　\n\r\n又【廣韻】扶也。【禮·禮器】樂有相步。【註】扶工也。　\n\r\n又【小爾雅】治也。【左傳·昭九年】𨻰水屬也，火水妃也，而楚所相也。【註】楚之先祝融，主治火事。　又選擇也。【周禮·春官·簭人】上春相簭。【註】謂更選擇其蓍也。　又送杵聲。【禮·曲禮】鄰有喪，舂不相。【註】相者，聲以相助，歌以助舂，猶引重者呼邪許也。　又相術。【左傳·文元年】內史叔服能相人。　又月名。【爾雅·釋天】七月爲相。　又官名。【呂覽】相者，百官之長也。【古三墳】伏犧氏上相共工，下相皇桓。【前漢·百官公卿表】相國，丞相，皆秦官。　又計相。【史記·張丞相傳】張蒼遷爲計相。【註】專主計籍。　又內相。【唐書·陸贄傳】贄爲翰林時，號內相。　又家相。【禮·曲禮】士不名家相。【註】主知家務者。　\n\r\n又【周禮·春官】有馮相氏。【夏官】有方相氏。　又樂器。【禮·樂記】治亂以相。【註】相卽拊也。亦以節樂，以韋爲表，裝之以穅。穅，一名相，因以名焉。　又星名。【石申星經】相星在北極斗南。　又江神，名奇相。見【博雅】。　又太史𠋫部有相風竿。【傅休奕相風賦】表以靈鳥，鎭以金虎。以𠋫祥風，以占吉凶。【古今注】作伺風鳥，夏禹所作也。　又藥名。【本草綱目】𤰞相，麻黃別名。相鳥，馬蘭別名。　又地名。【商書序】河稟甲居相。【註】在河北。令魏郡有相縣。　又州名。後魏置相州，唐曰鄴都。　又姓。【後漢·南蠻傳】武落鐘離山出四姓，一曰相氏。【後秦】相雲。【北齊】相願。又相里，務相，空相，熊相，倚相，京相，沂相，俱複姓。　\n\r\n又【字彙補】音禳。【禮·祭法】相近於坎壇，祭寒暑也。【註】相近當爲禳祈，王肅又作祖迎。　又叶思必切，音悉。【杜甫·漫興絕句】恰似春風相欺得，夜來吹折數枝花。【陸游詩話】白樂天用相字，多作思必切，如爲問長安月，如何不相離是也。此詩相欺，亦當讀入聲。　【說文】易緯文曰：地可觀者，莫可觀於木，故从目从木。【正字通】相，俗作𥄢，轉注。相，思將切，省視也。𥄢，莫卜切，目不明也。分相𥄢爲二，非。"}