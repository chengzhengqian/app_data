{"拼音": "pǐ", "部首": "匸", "笔画数": "4", "Unicode": "5339", "page": "154", "volume": "【子集下】【匸字部】", "notes": "\n\n【唐韻】譬吉切【集韻】【韻會】【正韻】僻吉切，𠀤品入聲。【說文】四丈也。【正譌】四丈則八端，故从八。从匸，象束帛形。【前漢·食貨志】布帛廣二尺二寸爲幅，長四丈爲匹。【小爾雅】倍兩謂之匹。【廣韻】俗作疋。又偶也。【詩·大雅】率由羣匹。【註】成王循用羣臣之賢者，其行能匹偶己之心。\n\n又【廣韻】配也，合也，二也。【爾雅·釋詁】匹，合也。【註】謂對合也。【疏】匹者，配合也。【詩·大雅】作豐伊匹。\n\n又【禮·緇衣】惟君子能好其匹。【註】匹謂知識朋友。又妃匹。【漢匡衡政治疏】匹妃之際，生民之始。\n\n又【左傳·桓十年】匹夫無罪。【註】庶人夫妻相匹。其名旣定，雖單亦匹，故通謂匹夫匹婦。又馬曰匹。【周禮·夏官註】四匹爲乘。\n\n又【藝文類聚】馬光景一疋長，故曰疋。【正譌】馬影四丈，亦借用匹，別用疋。又通作騖，音木。【禮·曲禮】庶人之摯匹。"}