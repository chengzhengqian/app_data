{"拼音": "guān", "部首": "宀", "笔画数": "8", "Unicode": "5B98", "page": "283", "volume": "【寅集上】【宀字部】", "notes": "\n\n〔古文〕𠕍【唐韻】古丸切【集韻】【韻會】【正韻】沽歡切，𠀤音觀。【說文】吏事君也。【玉篇】宦也。【論語·撰考】黃帝受地形，象天文，以制官。【周禮·天官疏】上古以雲鳥紀官，六官之號見於唐虞，堯育重黎之後，羲氏和氏之子，使掌舊職天地之官。其時官名，蓋曰稷曰司徒，是天官稷也，地官司徒也。又分命仲叔，使掌四時之官，春爲秩宗，夏爲司馬，秋爲士，冬爲共工。共工，冬官也。合稷與司徒，是六官之名見也。夏之官百有二十，公卿大夫元士，具列其數，殷之官二百四十，至周三百六十而大備，故曰設官分職，以爲民極。　\n\n又【增韻】職也，使也，公也。【書·咸有一德】任官惟賢材。【禮·王制】論定然後官之。\n\n又【周禮·春官·大宗伯】六命賜官。【註】謂自置其臣屬，治家邑也。　又朝廷治事處曰官。【禮·玉藻】在官不俟屨。【註】趨君命也。【前漢·賈誼傳】學者所學之官也。　又事也。【禮·樂記】禮樂明備，天地官矣。【疏】官猶事也，謂各得其事也。　又身有五官。【孟子】耳目之官，不思而蔽於物。【又】心之官則思，思則得之。　又姓。又複姓。三氏，晉王官氏，魯亓官氏，楚上官氏。　又與管通，宋元邊徼所司曰掌管，今爲土司長官。　又叶古元切，音涓。【崔駰·大理箴】嗟兹大理，愼於爾官。賞不可不思，斷不可不虔。　【說文】从宀从㠯。㠯猶衆也，與師同意。\n\n考證：〔【周禮·天官疏】故曰建官分職，以爲民極。〕　謹照原文建改設。〔【禮·玉藻】在官不俟履。〕　謹照原文履改屨。〔【禮·樂記】禮明樂備。〕　謹照原文改禮樂明備。"}