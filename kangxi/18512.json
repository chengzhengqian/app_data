{"拼音": "zhāo,zhào", "部首": "火", "笔画数": "9", "Unicode": "70A4", "page": "668", "volume": "【巳集中】【火字部】", "notes": "\n\n【廣韻】之少切【集韻】【正韻】之笑切，𠀤音詔。本作照。【晉語】明耀以炤之。【荀子·儒效篇】炤炤兮其用知之明也。【註】炤炤，明見貌。與照同。　\n\n又【爾雅·釋蟲】熒火卽炤。【註】夜飛腹下有火。【疏】熒火，一名卽炤。　\n\n又【集韻】正少切，音沼。光也。　\n\n又【集韻】【正韻】𠀤之遙切，音招。【集韻】本作昭。詳日部昭字註。【淮南子·俶眞訓】是釋其炤炤而道其冥冥也。　\n\n又【集韻】亦姓。　\n\n又【集韻】【正韻】𠀤職略切，音酌。【集韻】明也。引《詩》亦孔之炤。通作灼。◎按今《詩·小雅》作昭。　\n\n又【唐韻正】之邵反。詳灼字註。"}