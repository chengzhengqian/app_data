{"拼音": "tuì,tuō", "部首": "肉", "笔画数": "11", "Unicode": "812B", "page": "984", "volume": "【未集下】【肉字部】", "notes": "\r\n\r\n【唐韻】【韻會】【正韻】𠀤徒活切，音奪。【說文】消肉臞也。【玉篇】肉去骨【韻會】一曰壤斷。【增韻】物自解也。【博雅】脫，離也。【爾雅·釋器】肉曰脫之。【註】剝其皮也。【疏】治肉，除其筋膜，取好者。　\n\r\n又【韻會】免也。【前漢·高五王傳】自以爲不得脫長安。【註】脫，免也。　又略也。【史記·禮書】凡禮始乎脫。【註】脫，猶疏略也。【後漢·向栩傳】及之官，時人謂其必當脫素從儉。【註】脫易𥳑素。　\n\r\n又【博雅】脫，遺也。【禮·冠義知其能弟長而無遺矣註】遺，猶脫也。　又過去也。【莊子·天地篇】老子曰：夫巧知神聖之人，吾自以爲脫焉。【註】脫，過去也。　又除也。【公羊傳·昭十九年】復加一飯，則脫然愈。【註】脫然，疾除貌。　\n\r\n又【韻會】誤也。　又或然之辭。　又草名。【爾雅·釋草】倚商，活脫。【山海經】升山，其草多寇脫。【註】寇脫草生南方，高丈許，似荷葉，而莖中有瓤，正白。　又鳥名。【博雅】籠脫，鷂也。　又山名。【山海經】東七十里，曰脫扈之山。　又龍脫，地名。【史記·樊酈傳】戰龍脫。【註】在易州。　\n\r\n又【廣韻】【集韻】【正韻】他括切【韻會】他活切，𠀤音捝。義同。　\n\r\n又【集韻】欲雪切，音悅。蟲新出，皮悅好貌。司馬彪說。【莊子·至樂篇】蝴蝶，胥也。化而爲蟲，生於竈下，其狀若脫。【註】脫，新出皮也。　\n\r\n又【集韻】吐外切。與娧同。娧娧，舒遲貌。一曰喜也。【詩·召南】舒而脫脫兮。【禮·儒行·麤而翹之又不急爲也註】又必舒而脫脫焉。【釋文】脫，吐外反。\n\r\n又【淮南子·精神訓】脫然而喜矣。【註】脫，舒也。　\n\r\n又【韻補】叶音退。【孔稚圭·北山移文】若其亭亭物表，皎皎霞外，芥千金而不眄。屣萬乗其如脫。【註】脫，叶徒對反。　又叶音託。【蘇軾·范景仁銘】君實旣來，遁歸於洛。縶而維之，莫之勝脫。"}