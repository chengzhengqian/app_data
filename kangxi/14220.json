{"拼音": "gōu,gǒu,jǔ,qú", "部首": "木", "笔画数": "9", "Unicode": "67B8", "page": "517", "volume": "【辰集中】【木字部】", "notes": "\n\n【唐韻】【韻會】俱羽切【集韻】果羽切【正韻】居許切，𠀤音矩。【說文】木名。【詩·小雅】南山有枸。【陸璣·草木疏】枸樹高大如白楊，子長數寸，噉之甘美如飴，蜀以爲醬。亦書作蒟。　\n\n又【正韻】忌遇切。義同。　\n\n又【唐韻】【集韻】古后切【韻會】【正韻】舉后切，𠀤音苟。【爾雅·釋木】枸檵。【註】今枸𣏌也。【疏】一名苦𣏌，一名地骨，服之輕身益氣。　\n\n又【集韻】【類篇】【韻會】𠀤居侯切，音鉤。【宋玉·風賦】枳枸來巢。【李善註】枸，曲也，似橘屈曲也。【本草】枸橘一名𣖌𣕌，人家多種爲藩籬。　\n\n又【集韻】恭于切【韻會】舉朱切，𠀤音拘。【揚子方言】車枸簍。自關而西謂之枸簍。　\n\n又【韻會】權俱切，音劬。【山海經】下有九枸。【郭註】盤錯也。　又斷木。見株字註。\n\n考證：〔【方言】枸簍，車弓也。〕　謹照原文方言上增揚子二字。枸簍車弓也改車枸簍。"}