{"拼音": "rèn", "部首": "衣", "笔画数": "9", "Unicode": "887D", "page": "1113", "volume": "【申集下】【衣字部】", "notes": "\r\n\r\n【唐韻】【正韻】汝鴆切【集韻】如鴆切，𠀤音妊。【類篇】衣襟也。【揚子·方言】褸謂之衽。【釋名】衽，襜也。在傍襜襜如也。【禮·玉藻】衽當旁。【註】衽，謂裳幅所交裂也。　\n\r\n又【禮·曲禮】請衽何趾。【註】衽，臥席也。【周禮·天官·玉府】掌王之燕衣服衽席。【註】衽席，單席也。　\n\r\n又【禮·檀弓】棺束𦄲二衡三衽每束一。【疏】小要也。其形兩頭廣，中央小也，旣不用釘棺，但先鑿棺邊及兩頭合際處作坎形，則以小要連之。今因漢時呼衽爲小要也。\n\r\n又【屈原·離騷】跪敷衽以陳辭兮。【註】衽，衣前也。　\n\r\n又【博雅】衽、裀、袾、𧘏，裑也。　\n\r\n又【集韻】忍甚切，音稔。義同。　\n\r\n又【類篇】或作𧙨，通作袵。\n\r\n考證：〔【周禮·天官·王府】掌王之燕衣服衽席。〕　謹照原文王府改玉府。"}