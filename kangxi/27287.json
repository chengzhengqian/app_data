{"拼音": "téng", "部首": "糸", "笔画数": "16", "Unicode": "7E22", "page": "934", "volume": "【未集中】【糸字部】", "notes": "\r\n\r\n【廣韻】【集韻】【韻會】【正韻】𠀤徒登切，音騰。【說文】緘也。【玉篇】繩也，約也。【書·金縢傳】爲請命之書，藏之於匱，緘之以金。【詩·秦風】竹閉緄縢。【傳】縢，約也。【疏】謂以繩約弓。\n\r\n又【魯頌】朱英綠縢。【傳】縢，繩也。【禮·少儀】甲不組縢。【註】組縢，以組飾之，及紟帶也。　又行縢。【詩·小雅·邪幅在下箋】邪幅，如今行縢也。偪束其脛，自足至膝，故曰在下。【疏】名行縢者，言行而緘束之。【戰國策】嬴縢履蹻。　又與幐同。【後漢·儒林傳序】小乃制爲縢囊。【註】縢，亦幐也。【莊子·胠篋篇】唯恐緘縢扃鐍之不固也。【音義】縢，向崔本作幐，同。\n\r\n考證：〔【後漢·儒林傳序】小九制爲縢囊。〕　謹照原文小九改小乃。"}