{"拼音": "chún,zhuān,zhuǎn", "部首": "肉", "笔画数": "15", "Unicode": "819E", "page": "993", "volume": "【未集下】【肉字部】", "notes": "\r\n\r\n【唐韻】市沇切【集韻】【韻會】主兗切【正韻】乳兗切，𠀤音轉。【說文】切肉也。【廣韻】細割也。【博雅】膞，臠也。　\n\r\n又【正韻】腓膞，腸也。　又一挺肉亦曰膞。【淮南子·說林訓】一膞炭熯，掇之則爛指。【註】一膞，一挺也。膞，音轉。　又人名。【史記·外戚世家】有男一人，爲昌邑王。【註】名膞。　\n\r\n又【廣韻】旨兗切【集韻】豎兗切【正韻】止兗切，𠀤音腨。義同。　\n\r\n又【集韻】殊倫切，音純。股骨也。【儀禮·少牢饋食禮】升羊豕肩臂臑膞胳。【註】髀下爲膞，猶前足之臂。膞下爲胳，猶前足之臑也。【釋文】音純。亦讀之兗反。　\n\r\n又【集韻】【韻會】𠀤淳沿切，音遄。陶人作器具。【周禮·冬官考工記旊人】器中膞。【註】膞，鄭康成讀如車輇之輇。　\n\r\n又【廣韻】職緣切【集韻】朱遄切，𠀤音專。膞，鳥胃也。　\n\r\n又【集韻】食川切，音船。義同。"}