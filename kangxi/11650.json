{"拼音": "guà", "部首": "手", "笔画数": "9", "Unicode": "6302", "page": "429", "volume": "【卯集中】【手字部】", "notes": "\n\n【唐韻】【集韻】【韻會】古賣切【正韻】古畫切，𠀤音卦。【說文】畫也。【正字通】圭从二土，有畺畫義。　\n\n又【玉篇】懸也。【儀禮·少牢禮】挂於季指。【戰國策】無把銚挂耨之勢，而有積栗之實。通作掛。　又剛挂，矢鏃名。【潘岳·射雉賦】屬剛挂以潛擬。【註】一作罫。　\n\n又【集韻】胡卦切，音畫。礙也。同罫。與絓通。　又涓畦切，音圭。別也。【莊子·漁父篇】好經大事，變更易常，以挂功名。或作刲。一曰中鉤取物也。\n\n（掛）【唐韻】【集韻】【韻會】古賣切【正韻】古畫切，𠀤音卦。別也。　又揲筮，置著小指閒也。【易·繫辭】掛一以象三。【註】置而不用曰掛。【又】再扐而後掛。【註】合而置之曰掛。【朱子·本義】掛者，懸於左手小指之閒。　\n\n又【正韻】與掛同。【易·乾卦疏】易緯云：卦者，掛也。言懸掛物象以示於人。　\n\n又【集韻】【韻會】【正韻】𠀤古買切，音柺。義同。陸德明易釋文有二音。"}