{"拼音": "bì,piǎo", "部首": "歹", "笔画数": "11", "Unicode": "6B8D", "page": "580", "volume": "【辰集下】【歹字部】", "notes": "\n\n【廣韻】平表切【集韻】【韻會】被表切，𠀤音摽。餓死曰殍。或作𦹡，亦作𦭼。【前漢·食貨志贊】塗有餓𦭼。與殍同。　又通作莩。【孟子】野有餓莩。　\n\n又【唐韻】【集韻】【韻會】【正韻】𠀤芳無切，音敷。義同。【白居易·坐隅詩】俱化爲餓莩。莩作夫字押，是也。【集韻】或从耳作𦖀。　\n\n又【廣韻】符鄙切【集韻】部鄙切，𠀤音痞。義同。一曰草木枯落也。或作𣧶。　【韻會】按《說文》𠬪音皫，物落也。凡从𠬪者皆當作𠬪。从爪从又，今變爲孚，轉寫訛耳。本非孚信之孚，然今經史承訛難遽改，故韻書𠀤兩存之。"}