{"拼音": "shé,xié,xú,yá,yé,yú", "部首": "邑", "笔画数": "6", "Unicode": "90AA", "page": "1269", "volume": "【酉集下】【邑字部】", "notes": "\r\n\r\n【廣韻】似嗟切【集韻】【韻會】【正韻】徐嗟切，𠀤音斜。【廣韻】不正也。【正韻】姦思也，佞也。【易·乾卦】閑邪存其誠。【書·大禹謨】去邪勿疑。　\n\r\n又【韻會】辟邪，獸名。　\n\r\n又【唐韻】以遮切【集韻】【韻會】【正韻】余遮切，𠀤音耶。【說文】琅邪，郡名。　又莫邪，劒名。吳大夫莫邪作寶劒，因名。　又呼韓邪，匈奴王名。【前漢·宣帝紀】呼韓邪單于來朝。　又若邪，水名。在越州會稽縣。又胥邪，木名。【司馬相如·上林賦】留落胥邪。【註】胥邪，似椶櫚，皮可爲索。　又汙邪，下地田也。【史記·滑稽傳】汙邪滿車。　又助語，又疑辭，經傳俱作邪，俗作耶。　\n\r\n又【集韻】羊諸切，音余。與餘同。【史記·歷書】歸邪於終。【註】邪，餘分也。終，閏月也。　\n\r\n又【集韻】時遮切，音闍。瑞星名。【史記·天官書】如星非星，如雲非雲，命曰歸邪。【註】邪，音蛇。　\n\r\n又【字彙補】子可切，音左。【前漢·司馬相如傳】邪與肅愼爲鄰。【註】邪讀爲左，謂東北接也。　又叶詳於切，音徐。【詩·邶風】其虛其邪，旣亟只且。【註】邪，亦作徐。緩也。　又叶伊宜切，音移。【尚書·考靈曜】虛爲秋𠋫，昴爲冬期。隂氣相左，德乃不邪。\n\r\n考證：〔【史記·天官書】如星非星，如雲非雲，名曰歸邪。〕　謹照原文名改命。〔【詩·𠨒風】其虛其邪，旣亟只且。〕　謹照原文𠨒改邶。"}