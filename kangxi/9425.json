{"拼音": "mǐ", "部首": "弓", "笔画数": "9", "Unicode": "5F2D", "page": "358", "volume": "【寅集下】【弓字部】", "notes": "\n\n〔古文〕𢏱【唐韻】綿婢切【集韻】【韻會】母婢切【正韻】莫禮切，𠀤音敉。【說文】弓無緣，可以解轡紛者。【爾雅·釋器】有緣者謂之弓，無緣者謂之弭。【註】今之角弓也。【疏】李巡曰：骨飾兩頭曰弓，不以骨飾兩頭曰弭。孫炎曰：緣謂繳束而漆之，弭謂不以繳束骨飾兩頭者也。【釋名】弓末謂之弭，以骨爲之，滑弭弭也。【詩·小雅】象弭，魚服。【傳】象弭，弓反末也。【疏】弭者，弓弰之名，以象骨爲之，是弓之末弭，弛之則反曲，故云象弭爲弓反末也。　\n\n又【廣韻】息也。【玉篇】止也。【左傳·襄二十五年】自今以往兵，其少弭矣。　\n\n又【玉篇】忘也。【詩·小雅】心之憂矣，不可弭忘。【箋】我念之憂，不能忘也。　\n\n又【玉篇】安也。【史記·田完世家】夫治國家，而弭人民者，無若乎五音。　\n\n又【玉篇】滅也。【後漢·趙壹傳】下則抗論當世，消弭時災。　又按也，低也。【屈原·離騷】吾令羲和弭節兮。【註】弭，按也。【司馬相如·子虛賦】弭節裴回。【註】司馬彪云：弭，猶低也。　又地名。【左傳·莊二十一年】春胥命于弭。【註】弭，鄭地。　\n\n又【釋名】納弭也。弭弭，兩致之言也。\n\n考證：〔【釋文】弓又謂之弭。〕　謹照原文又改末。"}