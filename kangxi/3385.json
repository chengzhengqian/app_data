{"拼音": "dié,xī,xì,zhì", "部首": "口", "笔画数": "9", "Unicode": "54A5", "page": "186", "volume": "【丑集上】【口字部】", "notes": "\n\n【廣韻】【集韻】【韻會】𠀤許旣切，音欷。【說文】大笑也。【詩·衞風】兄弟不知，咥其笑矣。【傳】咥咥然笑也。　\n\n又【集韻】【韻會】虛器切【正韻】許意切，𠀤音齂。義同。【集韻】或作唏。　\n\n又【集韻】丑二切，音杘。義同。本作𧩼。　\n\n又【集韻】【類篇】𠀤脂利切，音至。齧也。　\n\n又【集韻】陟利切，音致。止也。【易·訟卦】咥，惕中吉。馬融讀。○按今本易訟有孚窒，惕中吉，作窒。　\n\n又【廣韻】丑栗切【集韻】敕栗切，𠀤音抶。【廣韻】笑也。【集韻】或作欪。　\n\n又【玉篇】虛吉切，音欯。義同。【集韻】或作咭。　\n\n又【玉篇】大結切【廣韻】【集韻】徒結切，𠀤音姪。【玉篇】齧也。【易·履卦】履虎尾不咥人亨。【集韻】或作𠽧𪗻𪗫。　\n\n又【集韻】齧堅貌。　\n\n又【廣韻】笑也。　\n\n又【廣韻】【集韻】𠀤丁結切，音窒。【廣韻】蛇咥氏，蕃姓。　\n\n又【集韻】馨夷切，音咦。大笑也。　又虛其切，音僖。與欪同。欪欪，戲笑貌。或作𣢇。"}