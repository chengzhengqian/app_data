{"拼音": "tián", "部首": "門", "笔画数": "18", "Unicode": "95D0", "page": "1339", "volume": "【戌集上】【門字部】", "notes": "\r\n\r\n【唐韻】待年切【集韻】【韻會】【正韻】亭年切，𠀤音田。【說文】盛也。【博雅】闐闐，盛也。　\n\r\n又【博雅】闐闐，聲也。【詩·小雅】振旅闐闐。【朱註】闐闐，鼓聲也。【爾雅·釋天】振旅闐闐。【註】闐闐，羣行聲。【左思·蜀都賦】車馬雷駭，轟轟闐闐。【註】皆言車馬之聲。　\n\r\n又【增韻】滿也。【史記·汲鄭傳】始翟公爲廷尉，賓客闐門。【前漢·游俠傳】人無賢不肖闐門。　又地名。【前漢·西域傳】到𤰞闐城。【抱朴子·仙藥卷】得于闐國白玉。　又與顛同。【禮·玉藻·盛氣顚實揚休註】顚，讀爲闐。盛身中之氣，使之闐滿其息。　\n\r\n又【集韻】或作𥧑。【前漢·游俠傳闐門註】師古曰：與𥧑字同。　\n\r\n又【廣韻】【集韻】【韻會】堂練切【正韻】蕩練切，𠀤音電。于闐，國名。　又音冀。【前漢·𨻰湯傳】涉康居界，至闐池西。【註】闐，音冀。"}