{"拼音": "qiān,qiàn", "部首": "牛", "笔画数": "9", "Unicode": "7275", "page": "701", "volume": "【巳集下】【牛字部】", "notes": "\n\n〔古文〕摼𢴡【唐韻】苦堅切【集韻】【韻會】輕煙切，𠀤音岍。【說文】引前也。从牛，象引牛之縻也。【易·夬卦】牽羊悔亡。【書·酒誥】肇牽車牛。【禮·曲禮】效馬效羊者，右牽之。效犬者，左牽之。　\n\n又【周禮·天官·小宰】掌其牢禮，委積膳獻飮食賔賜之飱牽。【註】飱，夕食也。牽，牲牢可牽而行者。【左傳·僖三十三年】惟是脯資餼牽竭矣。【註】牽，謂牛羊豕。　\n\n又【玉篇】挽也。【左傳·襄十年】牽帥老夫，以至於此。　\n\n又【玉篇】連也。【易·小畜】九二牽復吉。【疏】牽謂牽連。　\n\n又【玉篇】速也。【禮·學記】君子之敎喩也，道而勿牽。【疏】牽謂牽逼人。苟不曉知，亦不偪急，牽令速曉也。　\n\n又【管子·法法篇】令出而不行，謂之牽。　又拘也。【史記·六國表】學者牽於所聞。　又牽牛，星名。【禮·月令】旦牽牛中。　又地名。【春秋·定十四年】公會齊侯衞侯于牽。【註】魏郡黎陽縣東北有牽城。　又人名。【左傳·成十七年】鮑牽見之。　又姓。【後漢·皇甫規傳】實賴兗州刺史牽顥之淸猛。　\n\n又【廣韻】苦甸切【集韻】輕甸切，𠀤音俔。【廣韻】牽挽也。　\n\n又【增韻】挽舟索，一名百丈牽。　又叶詳均切。【急就章】盜賊繫囚搒笞臀朋，黨謀敗相引牽，欺誣詰狀還反眞。【韻會】亦作掔。"}