{"拼音": "dū,lǎng,làng", "部首": "門", "笔画数": "15", "Unicode": "95AC", "page": "1335", "volume": "【戌集上】【門字部】", "notes": "\r\n\r\n【唐韻】來宕切【集韻】【韻會】【正韻】郞宕切，𠀤音浪。【說文】門高也。　又空虛也。【前漢·揚雄傳】閌閬閬其寥廓兮。【註】閬，音浪。閬閬，空虛也。　又空曠也。【莊子·外物篇】胞有重閬，心有天遊。【註】閬，空曠也。音浪。　又土閬。【管子·度地篇】城外爲之郭，郭外爲之土閬。　又山名。【屈原·離騷】朝吾將濟於白水兮，登閬風而緤馬。【註】閬風，山名。在崑崙之上。【前漢·司馬相如傳】登閬風而遙集兮。【註】張揖曰：閬風山在崑崙閶闔之中。　又地名。巴郡有閬中縣。【前漢·地理志】閬中。【註】屬巴郡。閬音浪。　\n\r\n又【集韻】里黨切，音朖。爣閬，寬明貌。　又人名。【史記·周本紀】釐王子惠王閬立。　\n\r\n又【集韻】里養切，音兩。【說文】蝄蜽也。【史記·孔子世家】木石之怪夔罔閬。【註】夔，音逵。閬，音兩。家語作魍魎。　\n\r\n又【廣韻】魯當切【集韻】盧當切，𠀤音郞。亦門高也。\n\r\n又【後漢·張衡傳】集太微之閬。【註】閬，明大也。【揚雄·甘泉賦文選註】閬音郞。閬閬，高大貌。　\n\r\n又【集韻】徒郞切，音唐。高門謂之閬。或作𨶈。"}