{"拼音": "gài,gě,hé", "部首": "艸", "笔画数": "13", "Unicode": "84CB", "page": "1051", "volume": "【申集上】【艸字部】", "notes": "\r\n\r\n〔古文〕𤇁【唐韻】古太切【韻會】居太切，𠀤音匄。苫也。【左傳·襄十四年】乃祖吾離被苫蓋。【註】白茅，苫也，今江東呼爲蓋。　又掩也。【書·蔡仲之命】爾尚蓋前人之愆。　又覆也。【關尹子·八籌篇】其高無蓋。　又車蓋。【周禮·冬官考工記】輸人爲蓋以象天，崇十尺。　又語辭。【詩·小雅】謂天蓋高，謂地蓋厚。　\n\r\n又【廣韻】胡𦡳切，音盍。亦苫蓋也。【集韻】靑齊人謂蒲席曰蒲蓋。　又通盍，何不也。【禮·檀弓】子蓋言子之志于公乎。　\n\r\n又【正韻】古沓切。地名。【孟子】王使蓋，大夫王驩爲輔行。【註】蓋，齊下邑也。【前漢·地理志】泰山郡蓋。　又姓。【前漢·曹參傳】聞膠西有蓋公，善治黃老言。又蓋寬饒，字次公，魏郡人。　\n\r\n又【韻補】居氣切，叶音旣。【宋玉·高唐賦】蜺爲旌，翠爲蓋，風起而止，千里而逝。"}