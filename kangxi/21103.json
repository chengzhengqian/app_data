{"拼音": "gū,hú,hù,huò", "部首": "瓜", "笔画数": "11", "Unicode": "74E0", "page": "746", "volume": "【午集上】【瓜字部】", "notes": "\r\n\r\n【廣韻】戸吳切【集韻】【韻會】【正韻】洪孤切，𠀤音胡。【廣韻】瓠𤬜，瓢也。【詩·小雅】幡幡瓠葉，采之亨之。【前漢·食貨志】菜茹有畦，瓜瓠果蓏。【正字通】瓜類分甘苦二種，甘者大，苦者小。陶弘景曰：瓠或有苦者，味如膽，不可食，非別生一種也。又陸佃𡌨雅，長而瘦上曰匏，短頸大腹曰瓠。瓠性甘。匏性苦。故詩曰匏有苦葉。左傳叔向曰：苦匏不材于人，共濟而已。後人皆合匏瓠爲一。據此說，說文瓠，匏也。陸璣詩疏：匏，瓠也。𠀤非。【正韻】亦作葫。　\n\r\n又【爾雅·釋宮】康瓠謂之甈。【註】瓠壷也。【疏】說文云：破罌也。【前漢·賈誼傳】斡棄周鼎兮而寶康瓠。　\n\r\n又【廣韻】胡誤切【集韻】【韻會】【正韻】胡故切，𠀤音護。義同。【禮·月令】仲冬之月行秋令，則天時雨汁，瓜瓠不成。【釋文】瓠，戸故反。【莊子·逍遙遊】惠子謂莊子曰：魏王貽我大瓠之種。【註】瓠，徐音護。【正字通】瓠有平去二音。孫愐唐韻，一音壷，一音護，義同。非康瓠必讀若湖，瓜瓠必讀若互。字彙音湖，器也，音互，匏也。非。　\n\r\n又【集韻】瓠子，隄名。【前漢·武帝紀】夏四月，還祠泰山，至瓠子臨決河。【註】服䖍曰：瓠子，隄名也。在東郡白馬。蘇林曰：在鄄城以南，濮陽以北。　\n\r\n又【集韻】亦姓。【列子·湯問篇】瓠巴鼓琴而鳥舞魚躍。　\n\r\n又【集韻】攻乎切，音孤。瓠讘，漢侯國名，在河東。【正字通】按漢地理志有瓡讘，無瓠讘。　\n\r\n又【集韻】黃郭切，音雘。【莊子·逍遙遊】剖之以爲瓢，則瓠落無所容。【註】瓠落，猶廓落。梁𥳑文帝讀。\n\r\n考證：〔【列子·殷湯篇】〕　謹照原書改湯問篇。"}