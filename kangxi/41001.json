{"拼音": "jué,quē,què", "部首": "門", "笔画数": "13", "Unicode": "9619", "page": "1340", "volume": "【戌集上】【門字部】", "notes": "\r\n\r\n【廣韻】袪月切【集韻】【韻會】【正韻】丘月切，𠀤音𦁐。【說文】門觀也。【徐曰】中央闕而爲道，故謂之闕。【玉篇】象魏闕也。【廣韻】闕在門兩旁，中央闕然爲道也。【正韻】宮門雙闕也。【韻會】爲二臺于門外，作樓觀於上，上員下方，以其縣法謂之象魏。象，治象也。魏者，言其狀魏魏然高大也，使民觀之，因爲之觀，兩觀雙植，中不爲門。又宮門、寢門、冢門皆曰闕。【古今注】闕，觀也。古每門樹兩觀於其前，所以標表宮門也。其上可居，登之則可遠觀，故謂之觀。人臣將至此，則思其所闕，故謂之闕。【爾雅·釋宮】觀謂之闕。【詩·鄭風】挑兮達兮，在城闕兮。【傳】乗城而見闕。【左傳·莊二十一年】鄭伯享王于闕西辟。【註】闕，象魏也。【史記·高祖紀】立東闕、北闕。\n\r\n又【秦本紀】築冀闕。【註】劉伯莊云：冀猶記事，闕卽象魏也。　\n\r\n又【廣韻】失也，過也。　\n\r\n又【集韻】乏也，空也。　\n\r\n又【增韻】不恭也。　\n\r\n又【玉篇】少也。【左傳·成十三年】又欲闕翦我公室。　\n\r\n又【廣韻】不供也。【左傳·襄四年】敞邑褊小，闕而爲罪。【註】闕，不供也。　\n\r\n又【增韻】虛也。【禮·禮運】三五而闕。【註】一盈一闕，屈伸之義也。　\n\r\n又【增韻】游車補闕者曰遊闕。【周禮·春官·車僕】掌戎路之萃，廣車之萃，闕車之萃。【註】闕車，所用補闕之車也。【左傳·宣十二年】潘黨率游闕四十乗。【註】游車，補闕者。　又不合也。【前漢·王莽傳】歸師勿遏，圍城謂之闕。【註】此兵法之言也。闕，不合也。　又毀也。【禮·曾子問】入自闕。【註】闕，謂毀宗也。　\n\r\n又【正韻】闕翟后服刻繒爲衣，不畫也。【周禮·天官·內司服】掌王后之六服：褘衣、揄狄、闕狄（、鞠衣、展衣、緣衣）。【註】闕狄，畫羽飾。展衣，白衣也。【詩·衞風·玼兮玼兮其之翟也傳】褕翟，闕翟，羽飾衣也。　又劒名。【荀子·性惡篇】闔閭之干將、莫邪、鉅闕、辟閭，此皆古之良劒也。　又國名。【左傳·昭十五年】闕鞏之甲。【註】闕鞏國所出鎧。　又獸名。【爾雅·釋獸】闕洩多狃。【疏】闕泄，獸名。其脚多狃。狃，指也。　又山名。【前漢·司馬相如傳】遺屯騎於𤣥闕兮。【註】𤣥闕，北極之山也。　又塞名。【戰國策】乃摩燕烏集闕，見說趙王於華屋之下。【註】闕，塞名也。\n\r\n又【史記·周本紀】西周恐，將天下銳師出伊闕，攻秦。【註】括地志云：在洛州南十九里。　\n\r\n又【廣韻】姓也。出下邳。漢有荆州刺史闕羽三。　\n\r\n又【正韻】亦作屈。　\n\r\n又【正韻】其月切，音橜。【左傳·隱元年】潁考叔曰：若闕地及泉。\n\r\n又【襄二十一年】方暑闕地，下冰而牀焉。【吳語】闕爲石郭，陂漢以象帝舜。【註】闕，穿也。【管子·山權數篇】北郭有掘闕而得龜者。【註】穿地至泉曰闕。　\n\r\n又【韻補】叶音檜。【程曉·贈傅𤣥詩】元服初加，萬福咸會。赫赫應門，嚴嚴朱闕。　又叶音乞。【班固·北征頌】雷震九原，電曜高闕。金光鏡野，武旗冒日。　又叶音卻。【鄭虔季·贈陸雲詩】𥡆𥡆閶闔，南端啟籥。庶明以庸，帝聽式闕。\n\r\n考證：〔【左傳·成十三年】又欲闕剪我公室。〕　謹按剪字下从羽今改翦。〔【正韻】闕翟后服刻繪爲衣，不畫也。〕　謹照原文刻繪改繒。〔【管子·山權數篇】北郭有拙闕而得龜者。〕　謹照原文拙闕改掘闕。"}