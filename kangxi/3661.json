{"拼音": "zhòu,zhuó", "部首": "口", "笔画数": "11", "Unicode": "5544", "page": "194", "volume": "【丑集上】【口字部】", "notes": "\n\n【唐韻】【集韻】【韻會】【正韻】𠀤竹角切，音涿。【說文】鳥食也。【廣韻】鳥啄也。【詩·小雅】率場啄粟。【戰國策】俛啄蚉䖟而食之。【集韻】通作噣。【韻會】通作啅。　又剝啄。【韓愈·剝啄行】剝剝啄啄，有客至門。我不出應，客去而嗔。　\n\n又【廣韻】丁木切【集韻】都木切，𠀤音豰。義同。【集韻】咮也。【易林】鳧得出沒，喜笑自啄。毛羽悅澤，利以攻玉。　\n\n又【廣韻】啄木鳥。　\n\n又【正韻】職救切，音晝。與咮噣同。【韓詩外傳】鳥之美羽句啄者，鳥畏之。【前漢·東方朔傳】尻益高者，鶴俛啄也。【註】師古曰：啄音竹救反。"}