{"拼音": "jì", "部首": "子", "笔画数": "8", "Unicode": "5B63", "page": "279", "volume": "【寅集上】【子字部】", "notes": "\n\n〔古文〕𡥞𡦠𩐄𩐖【唐韻】【集韻】【韻會】𠀤居悸切，音記。【說文】少稱也。【玉篇】稚也。【左傳·文十八年】髙辛氏有才子八人，以伯仲叔季爲序。　又物之稚者亦曰季。【周禮·地官·山虞】凡服耜斬季材。【疏】服與耜宜用穉材，尚柔忍也。　又細也，小稱也。【管子·乗馬篇】季絹三十三。\n\n又【儀禮·特牲饋食】掛於季指。【註】季指，小指也。\n\n又【廣韻】末也，凡四時之末月曰季月。末世曰季世。【左傳·昭三年】叔向問晏子曰：齊其何如。晏子曰：此季世也。叔向曰：然，雖吾公室，亦季世也。　又姓。魯大夫季友，漢季布。　【說文】从子从稚省，稚亦聲。\n\n考證：〔【左傳·文十八年】高莘氏有才子八人。〕　謹照原文髙莘改髙辛。"}