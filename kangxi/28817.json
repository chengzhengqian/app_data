{"拼音": "xū,xǔ", "部首": "肉", "笔画数": "9", "Unicode": "80E5", "page": "980", "volume": "【未集下】【肉字部】", "notes": "\r\n\r\n〔古文〕𦙃【廣韻】相居切【集韻】新於切，𠀤音湑。【說文】蟹醢也。【韻會】言其肉胥胥解也。【周禮·天官·庖人註】靑州之蟹胥。　\n\r\n又【集韻】助也，待也。　\n\r\n又【廣韻】相也。【書·太甲】民非后，罔克胥匡以生。【傳】無能相匡。【前漢·楚元王傳】二人諫不聽，胥靡之。【註】胥，相也。靡，隨也。古者相隨坐輕𠛬之名。又𠛬徒亦名胥靡。【莊子·庚桑楚】胥靡登高而不懼。【註】胥靡，𠛬徒人也。【前漢·敘傳】史遷薰胥以𠛬。【註】胥，相也。　\n\r\n又【集韻】皆也。【詩·小雅】君子樂胥。【傳】胥，皆也。　又儲胥，謂蓄積待用也。【前漢·揚雄傳】木雍槍累，以爲儲胥。【註】有儲蓄，以待所須也。　又官名。【周禮·地官】胥師，二十肆，則一人皆二史。【註】胥及肆長，市中給繇役者。【禮·文王世子】胥鼓南。【註】胥掌以六樂之會正舞位。　又樹名。【前漢·司馬相如傳】留落胥邪。【註】胥邪似幷閭，皮可作索。　又蝶名。【莊子·至樂篇】蝴蝶，胥也。【註】蝴蝶一名胥。【列子·天瑞篇】烏足之根爲蠐螬，其葉爲胡蝶。胡蝶，胥也。化而爲蟲，生竈下。　又語辭。【詩·小雅】侯氏燕胥。【又】君子樂胥。　又地名。【左傳·宣十二年】車及于蒲胥之市。　又胥閭，門名。【穀梁傳·成元年】客不悅而去，相與立胥閭而語。【註】門名。　又姓。【廣韻】胥童，晉臣。見【左傳·成十七年】。　又人名。【左傳·哀十一年】桑掩胥御國子。【前漢·功臣表】復陽剛侯陳胥。　\n\r\n又【集韻】寫與切，音諝。又蘇故切，音素。義𠀤同。　\n\r\n又【正韻】山徂切，音蔬。同蘇。　\n\r\n又【韻補】叶胥上聲。【班固·靈臺詩】屢維豐年。於皇樂胥。叶上廡雨。\n\r\n考證：〔【周禮·地官】胥師，二十四，則一人皆二史。〕　謹照原文二十四改二十肆。"}