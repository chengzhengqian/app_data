{"拼音": "yóu", "部首": "犬", "笔画数": "13", "Unicode": "7337", "page": "716", "volume": "【巳集下】【犬字部】", "notes": "\r\n\r\n【廣韻】以周切【集韻】【韻會】夷周切，𠀤音由。【爾雅·釋詁】猷，謀也。【疏】猷者，以道而謀也。大雅文王云：厥猶翼翼。猷猶音義同。【書·盤庚】汝猷黜乃心，無傲從康。【又】聽余一人之作猷。\n\r\n又【君𨻰】爾有嘉謀嘉猷，則入告爾后于內。　\n\r\n又【爾雅·釋詁】猷，言也。【註】猷者道，道亦言也。　\n\r\n又【爾雅·釋言】猷，圖也。【周禮·春官】以猷鬼神祇。【註】猷謂圖畫。　\n\r\n又【爾雅·釋宮】猷，道也。【註】道路之異名。　\n\r\n又【爾雅·釋言】猷，可也。【詩·魏風】猷來無止。【箋】猷，可也。　\n\r\n又【爾雅·釋言】猷，若也。引《詩》：寔命不猷。◎按今《詩·召南》作猶。【傳】猶，若也。　\n\r\n又【書·大誥】猷大誥爾多邦。【傳】猷，道也。順大道，以誥天下衆國。【疏】鄭本猷在誥字下，此本在大字上，言以道誥衆國，於文爲順。\n\r\n又【周官】若昔大猷。【傳】言當順古大道。　\n\r\n又【爾雅·釋詁】猷，己也。【註】義未詳。　\n\r\n又【揚子·方言】猷，詐也。【註】猶者，言故爲詐。　又叶音移。【魏·卞蘭賦】超古人之遐跡，崇先聖之弘基。耽八素之祕奧，遵二儀之大猷。"}