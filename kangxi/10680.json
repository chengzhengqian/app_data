{"拼音": "xiǎng", "部首": "心", "笔画数": "13", "Unicode": "60F3", "page": "392", "volume": "【卯集上】【心字部】", "notes": "\n\n【廣韻】【正韻】悉兩切【集韻】【韻會】寫兩切，𠀤音鯗。【說文】冀思也。註希冀而思之也。【後漢·王霸傳】夢想賢士。【晉書·謝安傳】悠然遐想。　\n\n又【增韻】意之也。物未至而意之也。　\n\n又【周禮·春官】眡祲掌十輝之灋，以觀妖祥，辨吉凶。十曰想。【註】鄭司農云：想者，輝光也。鄭康成曰：想雜氣有所似，可形想也。【六書精薀】心有所欲而思也。字意从心从相，言有所著也。"}