{"拼音": "xiá", "部首": "玉", "笔画数": "13", "Unicode": "7455", "page": "737", "volume": "【午集上】【玉字部】", "notes": "\r\n\r\n【唐韻】乎加切【集韻】【韻會】【正韻】何加切，𠀤音遐。【說文】玉小赤也。【前漢·司馬相如傳】赤瑕駁犖。【註】赤瑕，赤玉也。　又玉玷也。【左傳·宣十五年】瑾瑜匿瑕。【禮·聘義】瑕不揜瑜。【註】瑕，玉之病也。　又過也。【詩·大雅】烈假不瑕。【註】烈，光，假，大，瑕，過也。【左傳·僖七年】予取予求，不汝疵瑕也。【註】不以汝爲罪釁也。　\n\r\n又【博雅】瑕，裂也。　又遠也。【詩·衞風】不瑕有害。【傳】瑕，遠也。【箋】瑕，猶過也。　\n\r\n又【管子·制分篇】故凡用兵者，攻堅則軔，乗瑕則神。【註】瑕，謂虛脆也。　\n\r\n又【管子·法法篇】令入而不至謂之瑕。【註】相閒曰瑕。　\n\r\n又【字彙補】嚴利之狀。【周禮·冬官考工記】深瑕而澤。　又國名。【左傳·成六年】晉人謀去故絳，諸大夫皆曰：必居郇瑕氏之地。【註】郇瑕，古國名。　又地名。【左傳·桓六年】楚武王侵隨，使薳章求成焉，軍於瑕以待之。【註】瑕，隨地。【春秋·哀六年】城邾瑕。【大全】邾瑕如魯濟之類，魯有負瑕，故稱邾以別之。【禮·檀弓】公叔文子升于瑕丘。又滋陽，古瑕縣，宋大觀四年，因犯宣聖諱，以西北有嵫山，攺爲嵫陽。　又姓。【左傳】周大夫瑕禽。又複姓。【史記·項羽紀】瑕丘。申陽。【註】文穎曰：姓瑕丘。臣瓚曰：瑕丘，縣名。【五音集韻】漢複姓有瑕呂氏。　又獸名。【史記·司馬相如傳】格瑕蛤。【前漢·書音義】瑕蛤，獸名。　又與遐通。【禮·表記】引《詩·小雅》瑕不謂矣，註瑕之言胡也。　又與霞同。【前漢·揚雄傳】翕靑雲之流瑕。【文選】作霞。　\n\r\n又【五音集韻】古牙切，音嘉。垂瑕，地名。　又古下切，音檟。已也。【詩·大雅】烈假不瑕。鄭康成讀。　\n\r\n又【字彙補】呼加切。與蝦同。【張衡·南都賦】駿瑕委蛇。【註】瑕，蝦通。　\n\r\n又【韻補】叶音舒。【史記·龜筴傳】日辰不全，故有孤虛。黃金有疵，白玉有瑕。事有所疾，亦有所徐。　又叶音何。【陸機·文賦】混姸媸而成體，累良質而爲瑕。象下管之偏疾，故雖應而不和。\n\r\n考證：〔又與遐通。【禮·表記】引詩小雅瑕不謂矣，瑕之爲言何也。〕　謹照原文改註瑕之言胡也。"}