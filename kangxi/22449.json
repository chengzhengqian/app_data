{"拼音": "yú", "部首": "皿", "笔画数": "8", "Unicode": "76C2", "page": "792", "volume": "【午集中】【皿字部】", "notes": "\r\n\r\n【唐韻】羽俱切【集韻】【韻會】【正韻】雲俱切，𠀤音于。【說文】飯器也。【揚子·方言】宋楚魏之閒，盌謂之盂。【史記·滑稽傳】酒一盂。【韓非子·外儲篇】君猶盂也，民猶水也。盂方水方，盂圜水圜。【文中子·禮樂篇】刻于盤盂。　又書名。【史記·武安君傳】田蚡學盤盂諸書。【註】黃帝使孔甲所作銘也。孟康曰：儒墨名法雜家書也。　又田獵𨻰名。【左傳·文十年】宋公爲右盂，鄭伯爲左盂。　又草名。【爾雅·釋草疏】盂，草似茅者。一名狼尾。一作盂。　又山名。【山海經】盂山，其隂多鐵，其陽多銅。　又宋地名。【左傳·僖二十一年】諸侯會宋公于盂。　又縣名。【前漢·地理志】秦置盂縣，屬太原郡。　又姓。【左傳】衞有盂黶。　又與杅通。【後漢·崔駰傳】刻諸盤杅。【註】杅亦盂也。"}