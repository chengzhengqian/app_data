{"拼音": "shǎn", "部首": "目", "笔画数": "13", "Unicode": "7752", "page": "809", "volume": "【午集中】【目字部】", "notes": "\r\n\r\n【唐韻】【集韻】【韻會】【正韻】𠀤失冉切，音閃。【說文】暫視貌。【郭璞·江賦】獱獺賧瞲乎厱空。　又窺也。【揚子·太𤣥經】瞢復睒天，不覩其軫。【註】瞢復而窺天，天道高遠，故不見其軫界也。　又電光也。【元包經】電炟炟，其光睒也。【韓愈·寄崔立之詩】雷電生睒睗。　又晶熒貌。【韓愈·東方半明詩】太白睒睒。　又地名。【唐書·南蠻傳】越睒之西產善馬，世稱越睒駿。\n\r\n又【元史·地理志】廣南西路，北勝府順州，俗名牛睒。　又國名。【晉法顯佛國記】西北有國名拘睒彌。　\n\r\n又【集韻】舒贍切，閃去聲。視速貌。　\n\r\n又【廣韻】【集韻】𠀤吐濫切，塔去聲。𠋫視也。　又部落名。【唐書·西域傳】突羅朱闇婆部落，名伽龍睒。　【韻會】一作覢。【集韻】通作䀹。或作𥊆。　獱原刻从賔。"}