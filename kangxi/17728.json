{"拼音": "qī", "部首": "水", "笔画数": "14", "Unicode": "6F06", "page": "644", "volume": "【巳集上】【水字部】", "notes": "\n\n〔古文〕𣴶【唐韻】親吉切【集韻】【韻會】【正韻】戚悉切，𠀤音七。水名。【說文】水出右扶風杜陵岐山。【書·禹貢】導渭自鳥鼠同穴，東會于澧，又東會于涇，又東過漆沮。【山海經】羭次之山，漆水出焉。　又縣名。【前漢·地理志】屬右扶風。　又古邑名。【春秋·襄二十一年】邾庶其以漆閭丘來奔。　又海名。【張說·梁四公記】黑谷之北有漆海。　又木名。【詩·鄘風】椅桐梓漆。　又木汁可髤物。【書·禹貢】厥貢漆絲。　又物之黑者曰漆。【周禮·春官】巾車漆車藩蔽。【註】漆車，黑車也。　\n\n又【集韻】七結切【韻會】【正韻】千結切，𠀤音切。祭禮之容。【禮·祭義】濟濟漆漆。【註】漆漆者，專致之容。　\n\n又【集韻】七四切，音次。與髤䰍𥿴同。以漆塗器也。　本作桼，亦作柒。"}