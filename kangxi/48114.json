{"拼音": "cháo,zhāo", "部首": "黽", "笔画数": "18", "Unicode": "9F02", "page": "1524", "volume": "【亥集下】【黽字部】", "notes": "\r\n\r\n〔古文〕𪓨𪓲【唐韻】直遙切【集韻】【韻會】【正韻】馳遙切，𠀤音潮。【說文】匽鼂也。揚雄曰：匽鼂，蟲名。　又姓。衞大夫史鼂之後。漢有鼂錯。○按《漢書·景帝紀》作晁錯，本傳作鼂錯。師古註𠀤云：古朝字。然考《字書》朝、鼂二字音同義異，絕不相蒙。止於又姓一條，鼂字下則云：或作晁。又姓朝字下則云：又姓，通作晁。則三字本屬一字，至蟲名一條，則鼂字本義，於朝無涉耳。　又人名。庶長鼂。見【史記·秦本紀】。　\n\r\n又【廣韻】陟遙切，音昭。與朝同。【楚辭·九章】甲之鼂吾以行。【王逸註】鼂，旦也。【前漢·嚴助傳】鼂不及夕。○按《正字通》云：杜林以鼂爲朝夕之朝，林罕非之。《同文備考》亦云：鼂借爲朝，非。然《楚辭》及《漢書》註𠀤云古朝字。而《廣韻》亦云與朝同。則未爲無據。"}