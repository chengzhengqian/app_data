{"拼音": "bān,bǎn,bō,pán", "部首": "舟", "笔画数": "10", "Unicode": "822C", "page": "1009", "volume": "【未集下】【舟字部】", "notes": "\r\n\r\n〔古文〕𦨗【唐韻】北潘切【集韻】【韻會】【正韻】逋潘切，𠀤音𤳗。【說文】辟也。象舟之旋，从舟从殳。殳，所以旋也。　\n\r\n又【廣韻】般運。【集韻】移也。　\n\r\n又【集韻】數別之名。　\n\r\n又【廣韻】布還切【集韻】【韻會】【正韻】逋還切。𠀤與班同。【爾雅·釋言】般，還也。【疏】般，還反也。【前漢·趙充國傳】明主般師罷兵。【註】鄧展曰：般，音班。班，還也。\n\r\n又【賈誼傳】般紛紛其離此鄕兮。【註】般，音班。般，反也。　又分也，賜也。【揚子·太𤣥經】建侯開國，渙爵般秩。　又布也。【前漢·郊祀歌】先以雨般裔裔。【註】般與班同。布也。　又人名。【前漢·古今人表】公輸般。【張衡·西京賦】命般爾之巧匠。【註】般，魯般。魯哀公時巧人。　又與班同。【禮·內則】馬黑脊而般臂漏。【註】般臂，前脛般般然也。【周禮·天官·內饔註】般臂，臂毛有文。　又獸名。【揚雄·羽獵賦】屨般首。【註】屨，謂以足蹈之也。\n\r\n又【史記·司馬相如傳】般般之獸，樂我君囿。【註】謂騶虞也。　\n\r\n又【廣韻】薄官切【集韻】【韻會】【正韻】蒲官切，𠀤音盤。【玉篇】大船也。　又與盤同。盤庚。【周語】作般庚。　\n\r\n又【博雅】般桓，不進也。　又般還。【禮·投壷】主人般還曰辟。【疏】主人見賓之拜，乃般曲折還，謂賓曰：今辟而不敢受。亦作般旋。【抱朴子·廣譬卷】般旋之儀，見憎於祼踞之鄕。　\n\r\n又【爾雅·釋詁】般，樂也。【疏】般者，遊樂也。【揚子·太𤣥經】大樂無閒，民神禽鳥之般。【註】般，樂也。【張衡·思𤣥賦】惟般逸之無斁兮。　\n\r\n又【博雅】般，行也。【又】任也。　又與槃同。【莊子·田子方】公使人視之，則解衣般礴。【註】般，字又作槃。般礴，謂其坐也。　\n\r\n又【詩·周頌】篇名。　又地名。【前漢·地理志】濟南郡般陽縣。　又水名。【山海經】沂山，般水出焉，而東流注于河。　又與鞶同。【穀梁傳·桓三年】諸母般申之曰：謹愼從爾父母之言。【註】般，囊也。所以盛朝夕所須，以備舅姑之用。【疏】男子般革，婦人般絲，所以盛帨巾之屬，爲謹敬也。　又與磐同。【前漢·郊祀志】乾稱飛龍，鴻斬于般。【註】孟康曰：般，水涯堆也。師古曰：般，山石之安者。　\n\r\n又【集韻】【韻會】𠀤補滿切，音粄。漢縣名。今在齊州地。【前漢·地理志】平原般縣。【註】韋音逋坦反。師古曰：爾雅，九河一曰鉤般。郭璞云：水曲如鉤，流般桓也。然今其土俗如韋音。　\n\r\n又【集韻】一曰面平貌。　\n\r\n又【正字通】音缽。梵言般若，華言智慧。若，音惹。　又蒲先切，音駢。【張衡·西京賦】蚩尤秉鉞，奮鬣被般。禁禦不若，以知神姦。魑魅罔兩，莫能逢旃。"}