{"拼音": "lí,máo", "部首": "毛", "笔画数": "15", "Unicode": "6C02", "page": "595", "volume": "【辰集下】【毛字部】", "notes": "\n\n【唐韻】里之切【集韻】【韻會】陵之切，𠀤音釐。【說文】氂牛尾也。【周禮·春官·樂師有旄舞註】旄舞者，氂牛之尾。【疏】山海經，潘侯之山有獸，如牛而四節生毛，名曰旄牛。\n\n又【山海經】荆山，其中多氂牛。【註】旄，牛屬也，黑色，出西南徼外。【杜甫詩】天馬跂足隨氂牛。　又馬尾亦曰氂。【淮南子·說山訓】馬氂截玉。【註】氂，馬尾也。　又毛之强曲者。【前漢·王莽傳】以氂裝衣。【註】師古曰：毛之强曲者曰氂，以裝楮衣中，令其張起也。\n\n又【前漢·五行志】天漢三年八月，天雨白氂。　\n\n又【小爾雅】雜毛曰氂。　又長毛也。【後漢·岑彭傳】岑熙遷魏郡太守，輿人歌之曰：狗吠不驚，足下生氂。【註】氂，長毛也。犬無追吠，故足下生氂。　又罽也。【爾雅·釋言】氂，罽也。【郭註】毛氂，所以爲罽。【郉疏】織毛爲之。若今之毛氍毹，以衣馬之帶鞅也。　又凡言物之細者爲氂。【列子·殷湯篇】以氂懸蝨於牖。【曹植·九華扇賦】篾氂解而縷分。　又與釐通。【史記·蘇秦傳】毫氂不伐，將用斧柯。【前漢·律歷志】不失豪氂。【註】孟康曰：十豪爲氂。　\n\n又【廣韻】莫袍切【集韻】【韻會】謨袍切，𠀤音毛。義同。亦作斄髦犛。　\n\n又【集韻】郞才切，音來。義同。○按《周禮·春官》註：氂，音毛。劉音來，沈音貍，或音茅，或作犛，或作斄。考《莊子·逍遙遊》斄牛，其大若垂天之雲。註：郭呂之反，徐、李音來，又音離，司馬云：旄牛。據此知諸家音切雖異，而義𠀤通。"}