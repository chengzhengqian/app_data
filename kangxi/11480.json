{"拼音": "fú,pú", "部首": "手", "笔画数": "7", "Unicode": "6276", "page": "419", "volume": "【卯集中】【手字部】", "notes": "\n\n〔古文〕𢻳𢱿【唐韻】防無切【集韻】【韻會】馮無切【正韻】逢夫切，𠀤音符。【說文】佐也。一曰相也。【揚子·方言】護也。【郭璞註】扶挾將護。【論語】顚而不扶。【前漢·高祖紀】不如更遣長者，扶義而西。【註】以義自助也。　又緣也。【晉語】侏儒扶盧。　又州名。扶州在隴右，唐屬山南道。　又澤名。【前漢·地理志扶柳縣註】地有扶澤，澤中多柳。　又姓。【前漢·藝文志】傳魯論語者，魯扶卿。　\n\n又【集韻】與芙通。扶蕖，荷也。　又與𩖬通。大風也。　\n\n又【唐韻】甫無切【集韻】【韻會】風無切，𠀤音夫。【禮·投壺】籌，室中五扶，堂上七扶，庭中九扶。【註】鋪四指曰扶。通作膚。【公羊傳·僖三十一年】觸石而出，膚寸而合。【註】側手曰膚，按指曰寸。　又幼小貌。【揚子·太𤣥經】赤子扶扶。　\n\n又【集韻】蓬逋切，音蒲。與匍同。手行也。【左傳·昭二十一年】扶伏而擊之。【註】伏，蒲北反。【禮·檀弓】詩云：扶服救之。【陸氏音義】作匍匐，音同。　\n\n又【前漢·天文志】晷長爲潦，短爲旱，奢爲扶。【註】鄭氏曰：扶當爲蟠，齊魯之閒聲如酺酺，扶聲近蟠，止不行也。晉灼曰：扶，附也，小臣附近君子之側也。　又叶房尤切，音浮。【陸雲·答兄詩】昔我先公，爰造斯猷。今我六蔽，匪崇克扶。\n\n考證：〔【公羊傳·僖三十一年】觸石而出，扶寸而合。【註】側手曰扶，按指曰寸。通作膚。〕　謹照原文兩扶字𠀤改膚。以通作膚三字移於公羊傳之上。"}