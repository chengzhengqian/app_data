{"拼音": "fù", "部首": "肉", "笔画数": "13", "Unicode": "8179", "page": "990", "volume": "【未集下】【肉字部】", "notes": "\r\n\r\n【唐韻】【集韻】【韻會】【正韻】𠀤方六切，音福。【說文】本作腹，厚也。一曰身中。【爾雅·釋詁】腹，厚也。【詩·小雅】出入腹我。【傳】厚也。【箋】腹，懷抱也。【禮·月令】孟冬之月，水澤腹堅。【註】腹，厚也。　\n\r\n又【增韻】肚也。【釋名】腹，複也，富也，腸胃之屬，以自裹盛復於外複之，其中多品，似富者也。【易·說卦】坤爲腹。【疏】坤能包藏含容，故爲腹也。　又凡借以喻物。【詩·周南】赳赳武夫，公侯腹心。【河圖引蜀謠】汶阜之山，江出其腹。　又遺腹。【前漢·昭帝紀】泗水戴王有遺腹子煖。　又腹疾。【左傳·宣十六年】叔展曰：河魚腹疾柰何。　又衣名。【釋名】抱腹，上下有帶，抱裹其腹，上無襠者也。　又姓。【戰國策】腹擊爲室而鉅。【註】趙臣。　又人名。【史記·燕世家】燕王命相栗腹約歡趙。　\n\r\n又【韻補】叶音必。【易林】隂寒主疾，水離其室。民飢于食，不病心腹。"}