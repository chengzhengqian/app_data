{"拼音": "duō,duó,duo", "部首": "手", "笔画数": "11", "Unicode": "6387", "page": "436", "volume": "【卯集中】【手字部】", "notes": "\n\n【唐韻】【集韻】【韻會】【正韻】𠀤都括切，音剟。讀若朵入聲。【說文】拾取也。【增韻】採也。【易·訟卦】自下訟上，患至掇也。【疏】若手拾掇物然。【詩·周南】采采芣苢，薄言掇之。【史記·張儀傳】秦得燒掇焚杅君之國。【註】索隱曰：掇音都活反，謂焚燒而侵掠也。焚杅音煩烏，謂焚蹂而牽掣也。　\n\n又【唐韻】陟劣切【集韻】株劣切，𠀤音輟。義同。　\n\n又【韻補】叶昌悅切，音啜。【魏武帝·短歌行】明明如月，何時可掇。憂從中來，不可斷絕。　\n\n又【集韻】朱劣切，音拙。與𠭴同。短也。　\n\n又【史記別註】楊愼曰：掇，馬箠也。杅，糞箕也。𠀤存備考。"}