{"拼音": "cuì,zú", "部首": "山", "笔画数": "11", "Unicode": "5D12", "page": "314", "volume": "【寅集中】【山字部】", "notes": "\n\n【廣韻】慈卹切【集韻】【韻會】【正韻】昨律切，𠀤音誶。【說文】危高也。从山卒聲。【爾雅·釋山】崒者，𠪪㕒。【疏】謂山巔之末，其峯巉巖也。【詩·小雅】山冢崒崩。【傳】崒，崔嵬也。【鮑昭·蕪城賦】崒若斷岸。　\n\n又【唐韻】醉綏切【集韻】【類篇】遵綏切，𠀤音崔。義同。　\n\n又【廣韻】【集韻】【韻會】𠀤昨沒切，音捽。崒屼，山貌。【韻會】山危峻貌。【張衡·西京賦】嶐崛崔崒。或作崪。　\n\n又【集韻】亦作卒。【詩·小雅】漸漸之石，維其卒矣。【朱傳】卒，崔嵬也。謂山巔之末也。　\n\n又【正字通】七醉切，音萃。【司馬相如·子虛賦】珍怪鳥獸，萬端鱗崒。叶上類。【註】言比次如魚鱗，崇積如高山，借二義擬其衆盛也。一說本作萃，鱗萃猶鱗集，賦之萃爲崒，猶詩之崒爲卒，其譌同也。　【正字通】崒兼平、去、入三聲。字彙闕平聲，非。𠪪㕒，厜㕒。"}