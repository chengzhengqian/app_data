{"拼音": "lěi", "部首": "言", "笔画数": "13", "Unicode": "8A84", "page": "1160", "volume": "【酉集上】【言字部】", "notes": "\r\n\r\n【唐韻】力軌切【集韻】【韻會】魯水切，𠀤音壘。【說文】諡也。【釋名】累也。累列其事而稱之也。【廣韻】壘也。壘述前人之功德也。【周禮·春官·大祝】作六辭以通上下、親疎、遠近，六曰誄。【註】謂積累生時德行以錫之命，主爲其辭也。【左傳·哀十六年】孔丘卒，公誄之。子贛曰：生不能用，死而誄之，非禮也。【禮·檀弓】魯莊公及宋人戰于乗丘，馬驚，敗績，縣賁父卜國死之。公曰：非其罪也。遂誄之。士之有誄，自此始也。\n\r\n又【曾子問】賤不誄貴，幼不誄長，禮也。惟天子稱天以誄之，諸侯相誄，非禮也。【註】累舉其平生實行爲誄，而定其諡，以稱之也。　又禱祀用誄。【論語】誄曰：禱爾于上下神祇。【疏】累功德以求福。【註】誄者，哀死而述其行之辭也。【說文】引作讄。　【說文】本作䛶。【舉要】載《嚴發𥓓》作䚽，非。䚽字原从彡从乚出頭作。"}