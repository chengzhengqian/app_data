{"拼音": "xì", "部首": "示", "笔画数": "13", "Unicode": "798A", "page": "844", "volume": "【午集下】【示字部】", "notes": "\r\n\r\n【廣韻】【集韻】【正韻】𠀤胡計切，音係。祓禊，除惡祭名。【正字通】禊有二，論語：浴乎沂。王羲之蘭亭脩禊事，此春禊也。劉禎·魯都賦，素秋二七，天漢指隅，人胥祓禳，國子水嬉，用七月十四日，此秋禊也。又西京雜記載高祖與戚夫人正月上辰出百子池邊，灌濯以祓妖邪。三月上巳，張樂於流水。則漢宮中春亦兩禊也。　\n\r\n又【集韻】訖黠切，音頡。義同。"}