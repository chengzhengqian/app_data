{"拼音": "guǒ,kè,luǒ,wǒ", "部首": "木", "笔画数": "8", "Unicode": "679C", "page": "516", "volume": "【辰集中】【木字部】", "notes": "\n\n【唐韻】【集韻】【韻會】【正韻】𠀤古火切，音裹。【說文】木實也。从木，象果形在木之上。【易·說卦】乾爲天，爲木果。【註】果實著木，有似星之著天也。【周禮·地官】甸師共野果蓏之屬。【應劭曰】木曰果，草曰蓏。【張晏曰】有核曰果，無核曰蓏。又勝也，尅也。【左傳·宣二年】殺敵爲果，致果爲毅。　又決也。【禮·內則】將爲善思，貽父母令名必果。　又驗也。【宋書·后妃傳】今果然矣。　又釋氏因果。【隋書·經籍志】釋迦敎化弟子多有正果者。　又果然，獸名。【宋國史補】揚州取一果然，數十果然可得。　\n\n又【爾雅·釋蟲】果蠃，蒲盧。【疏】細腰蠭也。　又與惈通。【左思·吳都賦】風俗以韰果爲嫿。【方言】惈，勇也，古字通。　\n\n又【集韻】【韻會】𠀤苦果切。音顆。果然。飽貌。【莊子·逍遙遊】三餐而反，腹猶果然。　\n\n又【唐韻】【集韻】【韻會】𠀤同婐。女侍也。【孟子】二女果。　又通裸。【廣韻】赤體也。　\n\n又【集韻】【韻會】𠀤與祼通。【周禮·春官·大宗伯】大賔客則攝而載果。【小宗伯】辨六彝之名物，以待果將。　又魯火切，音臝。【周禮·春官·宗伯】龜人掌六龜之屬，東龜曰果屬。字从田从木，今趨便作果，俗作菓，非。\n\n考證：〔【易·下繫】乾爲天，爲木果。〕　謹照原文下繫二字改爲說卦。〔【左傳·宣元年】〕　謹照原文元改二年。〔又與蜾通。【左思·吳都賦】風俗以韰果爲嫿。〕　謹照原文蜾改惈。〔【小宗伯】辨六彝之名物，以待祼將。〕　謹照原文祼改果。"}