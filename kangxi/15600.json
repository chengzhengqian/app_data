{"拼音": "ōu,ǒu", "部首": "欠", "笔画数": "8", "Unicode": "6B27", "page": "571", "volume": "【辰集下】【欠字部】", "notes": "\n\n【玉篇】【集韻】【韻會】於口切【唐韻】烏后切，𠀤音毆。【說文】吐也。或作嘔。【急就篇註】歐逆，吐而不下食也。【前漢·嚴助傳】歐泄，霍亂之病相隨屬。【山海經】薄魚一目，其音如歐。【註】郭璞曰：如人嘔吐聲也。【又】海外歐絲之野，在大踵東有女子跪據樹歐絲。【註】郭璞曰：言噉葉而吐絲，蓋蠶類也。【白氏六帖】跪樹歐絲，生桑得繭。　又與毆通，捶擊也。【史記·留侯世家】良愕然欲歐之。　\n\n又【廣韻】【集韻】【韻會】【正韻】𠀤烏侯切，音鷗。與謳同。氣出而歌也。　又歐歐，聲也。【魏繆襲·尤射】雞鳴歐歐，明燈皙皙。皙音制。　又姓。歐冶子，古善鑄劒者，見【越絕書】。又歐侯、歐陽，俱複姓，見【漢書】。　又刀名。【後漢·虞詡傳】寧伏歐刀以示遠近。【註】歐刀，𠛬人之刀也。　又水名。【山海經】滏水東流，注于歐水。　【集韻】或作𠴰㰶𧖼𣢨。"}