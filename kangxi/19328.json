{"拼音": "bǎn", "部首": "片", "笔画数": "8", "Unicode": "7248", "page": "693", "volume": "【巳集中】【片字部】", "notes": "\n\n【廣韻】布綰切【集韻】【韻會】【正韻】補綰切，𠀤音瓪。【說文】判也。从片反聲。　\n\n又【詩·大雅】縮版以載。【爾雅·釋器】大版謂之業。【註】築牆版也。【管子·宙合篇】修業不息版。【史記·趙世家】城不浸者三版。【註】何休云：八尺曰版。　\n\n又【周禮·天官·小宰】八成，三曰聽閭里以版圖。【註】版，戸籍也。布綰反。\n\n又【宮伯】掌王宮之士庶子凡在版者。【註】版，名籍也，以版爲之。今時鄕戸籍謂戸版。【管子·版法解】版法者，法天地之位。象四時之行，以治天下。　\n\n又【周禮·秋官·職金】旅於上帝，則共其金版。饗諸侯亦如之。【註】鉼金謂之版。【韻會】通作鈑。　\n\n又【史記·太史公自序】金匱玉版。　\n\n又【爾雅·釋訓】版版，僻也。【疏】大雅：上帝版版。傳云：版版，反也。　又蟲名。【爾雅·釋蟲】傅負版。【註】未詳。　\n\n又【後漢·范滂傳】投版棄官而去。【註】版，笏也。　【廣韻】同板。　\n\n又【集韻】蒲限切，音阪。籍也。【集韻】或作板。又音反。【左傳·僖三十年】朝濟而夕設版焉。【註】設版築以拒秦。【釋文】音反。"}