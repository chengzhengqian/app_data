{"拼音": "quán", "部首": "木", "笔画数": "6", "Unicode": "6743", "page": "563", "volume": "【辰集中】【木字部】", "notes": "\n\n【唐韻】巨員切【集韻】【韻會】【正韻】逵員切，𠀤音拳。【玉篇】稱錘也。【前漢·律歷志】孔子陳後王之法，曰謹權量。量多少者不失圭撮，權輕重者不失黍絫。　又經權。【易·繫辭】巽以行權。【註】權，反經而合道者也。　又平也。【禮·王制】原父子之情，立君臣之義以權之。　又權謀。【左傳·宣十二年】中權後勁。【杜註】中軍制謀，精兵爲殿。　又權柄。【莊子·天運篇】親權者不能與人柄。　\n\n又【爾雅·釋詁】權輿，始也。【詩·秦風】于嗟乎，不承權輿。　又攝官曰權。【鼠璞】權字唐始用之。韓愈權知國子博士，三歲爲眞。　又國名。亦姓。【左傳·莊十八年】楚武王克權。【韻會】楚鬭緡尹權，後因爲氏。　又與爟通。烽火也。【前漢·郊祀志】上宿郊見通權火。　又與顴通，兩頰也。【前漢·高帝紀·隆準註】頰權，準也。【曹植·洛神賦】靨輔承權。　\n\n又【說文】權，黃華木也。【爾雅·釋草】權，黃華。【六書故云】以草釋木，似誤。○按《爾雅》木槿，木也，列之于草。殆未可泥。　\n\n又【集韻】古玩切，音貫。木叢生也。\n\n考證：〔【詩·秦風】吁嗟乎，不成權輿。〕　謹照原文吁改于。成改承。〔【後漢·郊祀志】上宿郊，見通權火。〕　謹按後漢書無郊祀志。後漢改前漢。〔【爾雅·釋草】權，黃英。〕　謹照原文英改華。"}