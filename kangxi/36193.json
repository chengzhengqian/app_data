{"拼音": "fù", "部首": "貝", "笔画数": "9", "Unicode": "8CA0", "page": "1204", "volume": "【酉集中】【貝字部】", "notes": "\r\n\r\n【唐韻】房久切【集韻】【韻會】扶缶切，𠀤音婦。【說文】恃也。从人守貝，有所恃也。【史記·魏其武安侯傳】武安負貴而好權。　\n\r\n又【說文】一曰受貸不償。【前漢·鄧通傳】通家尚負責數鉅萬。　\n\r\n又【釋名】負，背也。置項背也。【玉篇】擔也。或作偩。【廣韻】荷也。【易·解卦】負且乗，致𡨥至。【詩·大雅】是任是負。【左傳·莊二十年】弛於負擔。　又背也。【禮·明堂位】天子負斧，依南鄕而立。【註】負之言背也。　又依也。【孟子】虎負嵎。【趙岐註】虎依嵎而怒。　又失也。【戰國策】公負令秦與强齊戰。【註】負，猶失也。　又老母之稱。【史記·高祖紀】常從王媼、武負貰酒。【漢書註】如淳曰：俗謂老大母爲阿負。師古曰：《列女傳》云魏曲沃負者，魏大夫如耳之母也。古語謂老母爲負耳。　又敗也。【史記·𨻰丞相世家】無益於勝負之數。【孫子·攻謀篇】一勝一負。　又憂也。【後漢·章帝紀】刺史二千石不爲負。【註】負，猶憂也。　又愧也。【後漢·張步傳】負負無可言。【註】負，愧也。　\n\r\n又【廣韻】背恩忘德曰負。【李陵·答蘇武書】陵雖孤恩，漢亦負德。　\n\r\n又【類篇】違也。【史記·信陵君傳】以負於魏。【註】索隱曰：負音佩。　\n\r\n又【唐韻正】叶房以切。【詩·小雅】螟蛉有子，果蠃負之。敎誨爾子，式穀似之。　又叶房遇切。【王延壽·魯靈光殿賦】傍夭矯以橫出，互黝糾而搏負。下岪蔚以璀錯，上崎嶬而重注。○按負字，古音房以反。自《魯靈光殿賦》始讀爲房遇反。"}