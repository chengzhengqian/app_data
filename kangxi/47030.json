{"拼音": "gòu,kòu", "部首": "鳥", "笔画数": "21", "Unicode": "9DC7", "page": "1498", "volume": "【亥集中】【鳥字部】", "notes": "\r\n\r\n【廣韻】苦𠋫切【集韻】【韻會】【正韻】丘𠋫切，𠀤音𡨥。【揚子·方言】爵子及雞雛，皆謂之鷇。【爾雅·釋鳥】生哺鷇，生噣雛。【疏】鳥子生，須母哺而食之，名鷇，謂燕雀之屬也。鳥生子而能自哺食者名雛，謂雞雉之屬。【魯語】里革曰：獸長麛夭，鳥翼鷇卵。【韋註】生哺曰鷇，未乳曰卵。【莊子·齊物論】其以爲異於鷇音。【揚雄·蜀都賦】風胎雨鷇。【後漢·王符傳】世非胥庭，人乖鷇飮。【註】鷇飮不假物，淳樸時也。\n\r\n又【集韻】居𠋫切，音冓。又墟𠋫切，音彀。又古慕切，音顧。義𠀤同。\n\r\n又【集韻】【韻會】克角切【正韻】乞約切，𠀤音㱿。鳥子欲出者。【說文】从鳥在㱿中，會意。"}