{"拼音": "hán,hàn", "部首": "口", "笔画数": "7", "Unicode": "542B", "page": "178", "volume": "【丑集上】【口字部】", "notes": "\n\n【唐韻】【集韻】【韻會】【正韻】𠀤胡男切，音涵。【說文】嗛也。【廣韻】銜也。【莊子·馬蹄篇】含哺而熙。　\n\n又【禮·月令】羞以含桃，先薦寢廟。【註】含桃，櫻桃也。【釋文】含，亦作函。一說鸎鳥所含，故亦名鸎桃。　\n\n又【正韻】包也，容也。【易·坤卦】含弘光大，品物咸亨。\n\n又【文言】含萬物而化光。【書·盤庚】惟爾含德。　\n\n又【後漢·梁鴻詩】麥含含兮方秀。【註】含含，麥盛貌。　\n\n又【廣韻】【集韻】𠀤胡紺切，涵去聲。【廣韻】本作琀。【集韻】通作唅。【禮·檀弓】邾婁考公之喪，徐君使容居來弔含。【疏】含，以玉實口也。【春秋·文五年】王使榮叔歸含。【註】珠玉曰含，含口實也。【周禮·春官·典瑞】共飯玉含玉贈玉。【註】含玉柱左右顚及在口中者。○按《禮·檀弓》《釋文》：含，和闇反。《春秋》《周禮》《釋文》：含，戸暗反。《春秋》亦作唅。"}