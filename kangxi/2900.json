{"拼音": "fān,fǎn", "部首": "又", "笔画数": "4", "Unicode": "53CD", "page": "165", "volume": "【子集下】【又字部】", "notes": "\n\n〔古文〕𠬡【唐韻】府遠切【集韻】【韻會】甫遠切，𠀤音返。【說文】覆也。从又，厂。【詩·周頌】福祿來反。【註】言福祿之來，反覆不厭也。\n\n又【前漢·𨻰勝傳】使者五反。【註】師古曰：反，謂回還也。\n\n又【唐韻】【集韻】【韻會】孚袁切【正韻】孚艱切，𠀤音幡。【廣韻】斷獄平反。【韻會】錄囚平反之，謂舉活罪人也。【增韻】理正幽枉也。【前漢·食貨志】杜周治之，獄少反者。【註】反，音幡。又通作翻。【前漢·張安世傳】反水漿。\n\n又【集韻】【韻會】𠀤部版切，翻上聲。【集韻】難也。【詩·小雅】威儀反反。沈重讀。\n\n又【集韻】方願切，音販。難也。【詩·小雅】威儀反反。毛萇說。一曰順習貌。\n\n又【正韻】販亦作反。【荀子·儒效篇】積反貨而爲商賈。\n\n又【集韻】孚萬切，音娩。覆也。"}