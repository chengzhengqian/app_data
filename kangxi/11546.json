{"拼音": "bào", "部首": "手", "笔画数": "8", "Unicode": "62B1", "page": "423", "volume": "【卯集中】【手字部】", "notes": "\n\n【唐韻】薄浩切【集韻】【韻會】簿晧切【正韻】蒲晧切，𠀤袍上聲。懷也。【說文】袌，俗作抱。【司馬相如·上林賦】長千仞，大連抱。夸條直暢，實葉葰楙。【註】楙音茆。　\n\n又【廣韻】持也。【增韻】挾也。　\n\n又【集韻】【韻會】薄報切【正韻】蒲報切，𠀤音暴。與袌菢同。◎按《說文》捊，步侯切，或从包作抱，徐鉉曰：今作薄報切，以爲懷袌字，非是。廣韻，集韻去聲止有袌菢，而無抱。《正字通》云：懷袌之袌亦作抱，轉爲去聲，卽懷抱之義。今考經史抱字多無音切，讀从去聲亦可，義與上聲同。【書·召誥】保抱攜持厥婦子。【詩·大雅】亦旣抱子。【禮·儒行】抱義而處。【儀禮士】相見禮】凡與大人言，始視面，中視抱。　又氣向日也。【前漢·天文志】暈適背穴，抱珥𧈫蜺。【註】凡氣向日爲抱，向外爲背。　\n\n又【揚子·方言】北燕朝鮮洌水之閒謂伏雞曰抱。　\n\n又【唐韻】薄交切【集韻】蒲交切，𠀤音庖。【集韻】房尤切，音浮。蒲侯切，音裒。𠀤與掊捊同。引取也。　\n\n又【集韻】【韻會】【正韻】𠀤披交切，與抛通。棄也，擲也。【史記·三代世表】姜嫄生后稷，抱之山中。【皮日休詩】季春人病抱芳杜。"}