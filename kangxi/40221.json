{"拼音": "cù,cuò,xī", "部首": "金", "笔画数": "16", "Unicode": "932F", "page": "1312", "volume": "【戌集上】【金字部】", "notes": "\r\n\r\n〔古文〕䥘【唐韻】【集韻】倉各切【韻會】淸各切【正韻】七各切，𠀤音厝。【說文】金涂也。【前漢·食貨志】錯刀，以黃金錯其文，一刀直五千，與五銖錢𠀤行。【註】錯刀，王莽錢。【張衡詩】何以贈之金錯刀。　\n\r\n又【詩·大雅】簟茀錯衡。【傳】錯衡，文衡也。【史記·趙世家】剪髮文身，錯臂左衽。【註】錯臂亦文身，謂以丹靑錯畫其臂。　\n\r\n又【玉篇】鑢也。【書·禹貢】錫貢磬錯。【疏】治玉石曰錯。磬有以玉爲之者，磬錯，謂治磬錯也。　\n\r\n又【正韻】厲石也。【詩·小雅】他山之石，可以爲錯。【傳】錯，石也，可以琢玉。【釋文】錯，厲石也。　\n\r\n又【玉篇】雜也。【書·禹貢】厥賦惟上上錯。【傳】錯，雜出。【疏】交錯是閒雜之義，故錯爲雜也。　又亂也。【尚書·孔安國序】錯亂磨滅，勿可復知。　\n\r\n又【易·繫辭】錯綜其數。【疏】錯謂交錯。【禮·文王世子】禮樂交錯于中。\n\r\n又【祭義】不錯則隨。【註】錯，鴈行也。父黨隨行，兄黨鴈行。【詩·小雅】獻醻交錯。【傳】東西爲交，邪行爲錯。　\n\r\n又【集韻】乖也。【增韻】舛也，誤也。【五代史·羅紹威傳】帥魏博牙軍驕恣，盡殺之，由此勢弱，曰：聚六州四十二縣鐵，鑄一个錯不成。【註】借義，喻錯悞也。　\n\r\n又【前漢·五行志】宣元之後，劉向治穀梁春秋，數其旤福，傳以洪範，與仲舒錯。【註】錯，謂牴牾不合也。　\n\r\n又【廣韻】厠也，言相閒厠也。　\n\r\n又【禮·中庸】辟如四時之錯行。【朱註】錯，猶迭也。　\n\r\n又【易·離卦】履錯然。【註】錯然，敬愼之貌。　\n\r\n又【馬融·廣成頌】嵎峗錯崔。【註】錯崔，高峻貌。　\n\r\n又【山海經】帶山有獸，其狀如馬，一角，有錯。【註】言角有甲錯也。　又神名。【後漢·禮儀志】錯斷食巨。【註】逐疫之神也。　又姓。【廣韻】宋太宰之後。　又人名。【史記·高祖功臣年表】稾侯𨻰錯。【索隱註】漢表作鍇，音揩。　又蟲名。【字彙補】莎雞，幽州人謂之蒲錯。　又與厝通。【前漢·地理志】五方雜厝，風俗不純。【註】厝、錯古通。　\n\r\n又【廣韻】【集韻】【韻會】【正韻】𠀤倉故切，音措。【集韻】金塗謂之錯。亦姓。本作䥄。　\n\r\n又【博雅】藏也。　\n\r\n又【楚辭·九章】萬民之生，各有所錯兮。【註】錯，安也。　\n\r\n又【史記·司馬相如傳】展采錯事。【註】展其官職，設厝其事業也。錯，音措。　\n\r\n又【易·繫辭】苟錯諸地，而可矣。【疏】錯，置也。【釋文】錯，音措。【史記·周本紀】成康之際，天下安寧，𠛬錯四十餘年不用。【註】錯，置也。　\n\r\n又【史記·張儀傳】秦魏之交，可錯矣。【註】錯，停止也。音措。　\n\r\n又【後漢·寒朗傳】二人錯愕不能對。【註】錯，七故反。錯憚，猶倉卒也。　\n\r\n又【揚子·方言】滅也。周秦曰錯。【註】音酢。　又與醋同。【管子·弟子職】置醬錯食。　\n\r\n又【集韻】七約切，音碏。物理麤也。\n\r\n考證：〔【易·繫辭】苟錯諸地則可矣〕　謹照原文則可矣改而可矣。"}