{"拼音": "sǔn,zhǔn", "部首": "隹", "笔画数": "10", "Unicode": "96BC", "page": "1364", "volume": "【戌集中】【隹字部】", "notes": "\r\n\r\n【唐韻】息允切【集韻】聳尹切【正韻】聳允切，𠀤音笋。【說文】祝鳩也。【爾雅·釋鳥】鷹隼醜。【疏】陸璣云：鷂屬也。齊人謂之擊征，或謂之題肩，或謂之雀鷹。春化爲布穀者是也。【埤雅】鷹之搏噬，不能無失，獨隼爲有準，故每發必中。古之制字者，以此化書曰隼，憫胎義也。蓋隼之擊物，遇懷胎者輒釋，不戮也。禽經曰：隼以尹之。【易·解卦】公用射隼，于高墉之上。【疏】隼者，貪殘之鳥，鸇鷂之屬。【詩·小雅】鴥彼飛隼，其飛戾天。【箋】隼，急疾之鳥也，飛乃至天，喩士卒勁勇，能深攻入敵也。【禮·月令】鷹隼早鷙。【魯語】仲尼在𨻰，有隼集於𨻰侯之庭。【註】隼，鷙鳥，今之鶚也。　\n\r\n又【集韻】一曰鶉子。　【廣韻】本作鵻。【集韻】亦作鶽。"}