{"拼音": "sī", "部首": "口", "笔画数": "5", "Unicode": "53F8", "page": "174", "volume": "【丑集上】【口字部】", "notes": "\n\n〔古文〕𤔲【唐韻】【集韻】息兹切【韻會】新兹切【正韻】相咨切，𠀤音思。【說文】臣司事於外者。【玉篇】主也。【書·大禹謨】兹用不犯于有司。\n\n又【高宗肜日】王司敬民。\n\n又【周官】欽乃攸司。【禮·曲禮】天子之五官，曰司徒、司馬、司空、司士、司𡨥，典司五衆。天子之六府，曰司土、司水、司木、司草、司器、司貨，典司六職。　又州名。【晉書·地理志】司州，漢司隸校尉所部。魏氏置司州。　\n\n又【廣韻】姓也。【左傳】鄭有司臣。\n\n又【正字通】司徒，司馬，司空，皆複姓。　\n\n又【集韻】【韻會】【正韻】𠀤相吏切，音笥。義同。【前漢·敘傳】民具爾瞻，困于二司。【註】師古曰：司，先字反。【王粲·酒賦】酒正膳夫冢宰是司，虔濯器用，敬滌蘊饎。　又與伺通。【前漢·高五王傳】魏勃常早掃齊相舍人門外，舍人怪之，以爲物而司之，得勃。\n\n又【灌夫傳】太后亦已使𠋫司。　\n\n又【容齋隨筆】司有入聲。如白居易詩：四十著緋軍司馬，男兒官職未蹉跎。一爲州司馬，三見歲重陽。武元衡詩，惟有白鬚張司馬，不言名利尚相從是也。○按司字有平、去二聲。白、武二詩所用，當係去聲讀作入聲者，無據，不可從。"}