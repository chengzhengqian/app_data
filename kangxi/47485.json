{"拼音": "lù", "部首": "鹿", "笔画数": "19", "Unicode": "9E93", "page": "1510", "volume": "【亥集下】【鹿字部】", "notes": "\r\n\r\n〔古文〕㯟【廣韻】【集韻】【韻會】【正韻】𠀤盧谷切，音祿。【釋名】山足曰麓。麓，陸也。言水流順陸，燥也。【周禮·地官·林衡】掌巡林麓之禁令而平其守。【註】平林麓之大小及所生者，竹木生平地曰林，山足曰麓。【詩·大雅】瞻彼旱麓。【傳】旱，山名。麓，山足也。　\n\r\n又【說文】麓，守山林吏也。　又錄也。【書·舜典】納于大麓，烈風雷雨弗迷。【傳】納舜使大錄萬幾之政。【註】亦曰山足。　又與鹿通。【春秋·僖十四年】沙鹿崩。【穀梁傳】林屬於山爲鹿。　又叶錄直切，音力。【易林】被服文德，升入大麓，四門雍肅，登受大福。福，音逼。\n\r\n考證：〔【周禮·地官·林衡】掌巡麓之禁令。〕　謹照原文麓字上增林字。"}