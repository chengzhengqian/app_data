{"拼音": "pō,pǒ", "部首": "頁", "笔画数": "11", "Unicode": "9887", "page": "1402", "volume": "【戌集下】【頁字部】", "notes": "\r\n\r\n【唐韻】【集韻】【韻會】滂禾切【正韻】普禾切，𠀤音坡。【玉篇】不平也，偏也。【書·洪範】無偏無陂。【釋文】舊本作頗，音普多反。【又】人用側頗僻，民用僭忒。【傳】在位不敦平，則下民僭差。\n\r\n又【多方】爾乃惟逸惟頗，大遠王命。【韻補】古義字皆音俄，周官註亦音俄，故古文尚書本作無偏無頗，遵王之義，以叶俄音。唐明皇以義字今音爲又，攺頗爲陂，以从今音，古音遂湮滅矣。　\n\r\n又【廣韻】【集韻】【韻會】【正韻】𠀤普火切，音叵。【博雅】少也。又差多曰頗多，良久曰頗久，多有曰頗有。【史記·叔孫通傳】臣願頗采古禮與秦儀，雜就之。　\n\r\n又【廣韻】【集韻】𠀤普過切，音破。【集韻】偏也。一曰疑辭。　\n\r\n又【集韻】蒲麋切，音皮。薳頗，楚人名，見左傳。\n\r\n考證：〔【韻補】唐明皇以義字今音爲叉〕　謹按文義叉改又。〔【釋名】少也。〕　謹按語出博雅，今將釋名改爲博雅。"}