{"拼音": "yóu,yòu", "部首": "水", "笔画数": "8", "Unicode": "6CB9", "page": "614", "volume": "【巳集上】【水字部】", "notes": "\n\n【唐韻】以周切【集韻】【韻會】夷周切【正韻】于求切，𠀤音由。水名。【說文】水出武陵孱陵，東南入江。【水經注】孱陵縣有白石山，油水所出。　又江夏平春縣有油水。【水經注】油水，出平春縣西南油溪。　又膏也。【博物志】積油滿萬石，自然生火。　又石油。【水經注】高孥洧水肥可然。【夢溪筆談】鄜延出石油。【廣輿記】石油出肅州南山。　又猛火油。【昨夢錄】猛火油，出高麗東數千里。日初出之時，因盛夏日力烘，石極熱則出液，他物遇之，卽爲火，惟眞琉璃器可貯之。　又緹油，車飾。【後漢·劉𤣥傳】乗鮮車大馬，赤屛泥。【註】赤屛泥，謂以緹油屛泥於軾前。　又橘名。【韓彥直·橘錄】油橘，皮似以油飾之，中堅而外黑。　又油油，和謹貌。【禮·玉藻】三爵而油油以退。　又禾黍光悅貌。【束皙·補亡詩】厥草油油。　又雲盛貌。【孟子】天油然作雲。　\n\n又【廣韻】【集韻】𠀤余救切，音狖。浩油，地名。【公羊傳·定四年】公及諸侯盟于浩油。【註】油音由，一音羊又反。　又與釉同。【篇海】物有光也。【蔡襄茶錄】珍膏油其面。\n\n考證：〔【禮·玉藻】三爵而油油以進。〕　謹照原文進改退。"}