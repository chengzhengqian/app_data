{"拼音": "xí", "部首": "木", "笔画数": "17", "Unicode": "6A84", "page": "556", "volume": "【辰集中】【木字部】", "notes": "\n\n【唐韻】胡狄切【集韻】【韻會】【正韻】𠛬狄切，𠀤音薂。【說文】下尺書也。【顏師古曰】檄者，以木𥳑爲書，長尺二寸，用徵召也。【前漢·申屠嘉傳】爲檄召通。　又有急，則加以雞羽揷之，示速疾也。【史記·漢高紀】以羽檄徵天下兵。　\n\n又【韻會】陳彼之惡，說此之德，曉諭百姓之書也。又曰：檄，皎也，明言此使令皎然而識也。漢《司馬相如·諭巴蜀檄》、魏《陳琳·討曹操檄》皆是。\n\n又【逸雅】檄，激也。下官所以激迎其上之書文也。　又長檄，印封長牒也。【後漢·安帝紀】民窮困道路，欲歸本郡，在所爲封長檄。又檄櫂直上。【爾雅·釋木】無枝爲檄。　又檄糴，疾貌。【嵆康·琴賦】懰檄糴以奔邀。　\n\n又【唐韻】胡敎切，音效。【郭璞·蜜蜂賦】誅戮峻于鈇鉞，招徵速乎羽檄。集不謀而同期，動不安而齊約。\n\n考證：〔櫂直上也。〕　謹照爾雅註原文改檄櫂直上。"}